====== 21. Inkari Ti Dios Ti Messiah ======

{{https://api.unfoldingword.org/obs/jpg/1/en/360px/obs-en-21-01.jpg?direct&}}

Manipud pay idi punganay ket plinanon ti Dios nga mangibaon iti Messiah. Naited ti immuna a kari maipapan iti Messiah kada Adam ken Eve. Inkari ti Dios nga addanto ti maiyanak a kaputotan ni Eve a mangrim-it iti ulo ti uleg. Ti uleg a nangsulisog kenni Eve ket ni Satanas. Ti kayat na a saoen dayta a kari ket naan-anayto a parmeken ti Messiah ni satanas.

{{https://api.unfoldingword.org/obs/jpg/1/en/360px/obs-en-21-02.jpg?direct&}}

Inkari ti Dios ken ni Abraham a babaen kenkuana ket umawatto iti parabur dagiti amin a bunggoy dagiti tattao ditoy lubong. Maipatongpalto daytoy a parabur inton umay ti Messiah iti masangwanan. Mabalinto a maisalakan dagiti amin a bunggoy dagiti tattao ditoy lubong babaen kenkuana.

{{https://api.unfoldingword.org/obs/jpg/1/en/360px/obs-en-21-03.jpg?direct&}}

Inkari ti Dios kenni Moses nga iti masangwanan ket mangpataudto isuna iti sabali a mammadto a akas kenni Moses. Daytoy ket sabali pay a kari maipapan iti umayto a Messiah.

{{https://api.unfoldingword.org/obs/jpg/1/en/360px/obs-en-21-04.jpg?direct&}}

Inkari ti Dios kenni Ari a David a maysa kadagiti kaputotan na ti agbalin nga ari nga agnanayon a mangidalan kadagiti tattao ti Dios. Ti kayat na a saoen daytoy ket agtaudto ti Messiah iti kaputotan ni David.

{{https://api.unfoldingword.org/obs/jpg/1/en/360px/obs-en-21-05.jpg?direct&}}

Babaen ken ni mammadto a Jeremiah ket inkari ti Dios a mangaramidto isuna iti Baru a Tolag a saan a kas iti tolag nga inaramid ti Dios kadagiti Israelita idiay Sinai. Iti baro a tolag ket isuratto ti Dios ti linteg na kadagiti puspuso dagiti tattao tapno sipupuso a maam-ammu dagiti tattao ti Dios ken agbalin danto a tattao na. Pakawanento ti Dios dagiti basbasol da. Ti Messiah ti mangirugi iti Baru a Tolag.

{{https://api.unfoldingword.org/obs/jpg/1/en/360px/obs-en-21-06.jpg?direct&}}

Imbaga met dagiti mammadto ti Dios a ti Messiah ket maysanto a mammadto ket padi ken ari. Ti mammadto ket maysa a tao a makangkangngeg iti sao ti Dios ken iwarwaragawag na dagiti sasao ti Dios kadagiti tattao. Ti Messiah nga inkari ti Dios nga ibaun na ket naan-anay a mammadto.

{{https://api.unfoldingword.org/obs/jpg/1/en/360px/obs-en-21-07.jpg?direct&}}

Dagiti papadi nga Israelita ti mangisagsagana kadagiti daton dagiti tattao a para iti Dios kas kasukat dagiti dusa dagiti basbasol da. Agkarkararag met dagiti papadi a para kadagiti tattao. Ti Messiah ti agbalinto kas naan-anay a kangatoan a padi a mangidaton iti bukod na a bagi kas naan-anay a daton iti Dios.

{{https://api.unfoldingword.org/obs/jpg/1/en/360px/obs-en-21-08.jpg?direct&}}

Ti ari ket maysa a mangitoray iti pagarian ken mangukom kadagiti tattao. Ti Messiah ti naan-anay nga ari nga agtogawto iti tono ti kapuonan na a ni David. Itorayannanto ti entero a sangalubongan iti agnanayon ken kankanayonto isuna a mangukom a sipupudno ken agaramid kadagiti umno a pangngeddeng.

{{https://api.unfoldingword.org/obs/jpg/1/en/360px/obs-en-21-09.jpg?direct&}}

Adu pay dagiti nga impadto dagiti mammadto ti Dios maipapan iti Messiah. Impadto ni mammadto a Malachi addanto umay a nabileg a mammadto sakbay ti Messiah. Impadto met ni mammadto nga Isaiah a maiyanakto ti Messiah babaen iti maysa a birhen. Imbaga met ni mammadto a Micah a maiyanakto ti Messiah iti ili ti Bethlehem.

{{https://api.unfoldingword.org/obs/jpg/1/en/360px/obs-en-21-10.jpg?direct&}}

Imbaga ni mammadto nga Isaiah nga agnaedto idiay Galilea ti Messiah. Liwliwaennanto dagiti tattao a madagdagsenan ti pusona ken iwaragawagnanto ti pannakawayawaya dagiti nakayawan ken pannakaruk-at dagiti naibalud. Impadto na met nga agasanto ti Messiah dagiti masakit ken dagiti saan a makangngeg, makakita, makasao wenno makapagna.

{{https://api.unfoldingword.org/obs/jpg/1/en/360px/obs-en-21-11.jpg?direct&}}

Impadto pay ni mammadto nga Isaiah a guraento dagiti tattao ti Messiah uray no awan gapgapo na ken laksidendanto isuna. Impadto pay dagiti dadduma a mammadto a pagpipinnostaanto dagiti mangpapatay iti Messiah ti pagan-anay na ken maysananto a gayyem na ti mangliput kenkuana. Impadto met ni mammadto a Zechariah a mabayadanto dayta a gayyem iti tallopulo a pirak kas kasukat ti panangliput na iti Messiah.

{{https://api.unfoldingword.org/obs/jpg/1/en/360px/obs-en-21-12.jpg?direct&}}

Imbaga pay dagiti mammadto no kasatnonto ti pannakatay ti Messiah. Impadto ni Isaiah a topraan ket uy-uyawen ken dangranto dagitin tattao ti Messiah. Duyokendanto ti Messiah ket matay isuna gapo iti kasta unay a panagsagaba ken panagtook ket uray pay no awan met ti inar-aramid na a saan a nasayaat.

{{https://api.unfoldingword.org/obs/jpg/1/en/360px/obs-en-21-13.jpg?direct&}}

Imbaga met dagiti mammadto a naan-anay nga awan basol ti Messiah. Matayto isuna tapno awaten na ti dusa dagiti basbasol dagiti tattao. Ti pannakadusa na ti mangyeg iti kapya iti nagbaetan ti Dios ken dagiti tattao. Gapo iti daytoy a panggep ket pagayatan ti Dios a matayto ti Messiah.

{{https://api.unfoldingword.org/obs/jpg/1/en/360px/obs-en-21-14.jpg?direct&}}

Impadto pay dagiti mammadto a matayto ti Messiah ngem pagungarento met laeng ti Dios manipud iti pannakatay na. Babaen iti ipapatay ken panagungar ti Messiah ket tongpalen ti Dios ti plano na a panangisalakan kadagiti managbasol ken panangirugi iti Baru a Tolag.

{{https://api.unfoldingword.org/obs/jpg/1/en/360px/obs-en-21-15.jpg?direct&}}

Adu dagiti bambanag nga imparangarang ti Dios kadagiti mammadto maipapan iti Messiah. Ngem saan nga immay ti Messiah iti panawen dagiti mammadto. Imbaun ti Dios ti Messiah ditoy lubong iti nasurok nga uppat a gasut a tawen kalpasan ti pannakaited ti maudi kadagitoy a padto.

//A Bible story from: Genesis 3:15; 12:1-3; Deuteronomy 18:15; 2 Samuel 7; Jeremiah 31; Isaiah 59:16; Daniel 7; Malachi 4:5; Isaiah 7:14; Micah 5:2; Isaiah 9:1-7; 35:3-5; 61; 53; Psalm 22:18; 35:19; 69:4; 41:9; Zechariah 11:12-13; Isaiah 50:6; Psalm 16:10-11//
