====== 49. Ti Baro A Tolag Ti Dios ======

{{https://api.unfoldingword.org/obs/jpg/1/en/360px/obs-en-49-01.jpg?direct&}}

Imbaga ti maysa nga anghel iti birhen nga agnagan iti Maria nga ipasngay nanto ti Anak ti Dios. Isua kabayatan a birhen pay laeng isuna ket impasngay na ti maysa a lalaki ket pinanaganan na iti Jesus. Ngarud agpada a Dios ken tao ni Jesus.

{{https://api.unfoldingword.org/obs/jpg/1/en/360px/obs-en-49-02.jpg?direct&}}

Nagaramid ni Jesus kadagiti adu a milagro a mangpaneknek nga isuna ket ti Dios. Nagna isuna iti rabaw ti danom ken pinatalna na ti bagyo ken inagasan na dagiti adu a masakit ken pinaksiat na dagiti demonyo ken pinagungar na dagiti natay ken pinagbalin na ti lima a tinapay ken dua a babassit nga ikan nga umdas a nangpakan iti lima a ribo a tattao.

{{https://api.unfoldingword.org/obs/jpg/1/en/360px/obs-en-49-03.jpg?direct&}}

Nalaing pay a manursuro ni Jesus ken nagsao isuna nga addaan iti toray agsipud ta isuna ti Anak ti Dios. Insuro na a kasapulan nga ayatem ti padam a tao iti wagas a panagayat mo iti bukod mo a bagi.

{{https://api.unfoldingword.org/obs/jpg/1/en/360px/obs-en-49-04.jpg?direct&}}

Insuro na pay a kasapulan a dakdakkel ti panagayat tayo iti Dios ngem iti aniaman pay a banag a karamanen ti kinabaknang mo.

{{https://api.unfoldingword.org/obs/jpg/1/en/360px/obs-en-49-05.jpg?direct&}}

Kinuna ni Jesus a napatpateg ti pagarian ti Dios ngem iti uray aniaman pay a banag ditoy lubong. Ti pannakaibilang iti pagarian ti Dios ti kapapatgan a banag para iti siasinuman. Tapno makastrek ka iti pagarian ti Dios ket kasapulan a maisalakan ka manipud iti basol mo.

{{https://api.unfoldingword.org/obs/jpg/1/en/360px/obs-en-49-06.jpg?direct&}}

Insuro ni Jesus a maisalakanto dagiti dadduma a tattao a nangawat kenkuana ngem saan dagiti dadduma. Imbagana a maiyarig dagiti dadduma a tattao iti nadam-eg a daga. Inawat da ti naimbag a damag ni Jesus ket naisalakan da. Dagiti dadduma met ket kasla natangken a daga ti dalan. Agdissu ti bukel ti sao ti Dios ngem saan a makastrek ken saan nga agbunga. Dagiti tattao a manglaksid iti mensahe maipapan kenni Jesus ke saandanto a makastrek iti pagarian ti Dios.

{{https://api.unfoldingword.org/obs/jpg/1/en/360px/obs-en-49-07.jpg?direct&}}

Insuro ni Jesus nga ay-ayaten launay ti Dios dagiti managbasol. Kayat na a pakawanen ida ken pagbalinen nga annakna.

{{https://api.unfoldingword.org/obs/jpg/1/en/360px/obs-en-49-08.jpg?direct&}}

Imbaga pay ni Jesus a kabusor ti Dios ti basol. Idi nagbasol da Adam ken Eve ket nairaman dagiti amin a kaputotanda. Kas supapakna ket nagbasol ken naisina iti Dios dagiti amin a tattao ditoy lubong. Nagbalinen ngarud a kagura ti Dios ti tonggal maysa.

{{https://api.unfoldingword.org/obs/jpg/1/en/360px/obs-en-49-09.jpg?direct&}}

Ngem ay-ayaten ti Dios ti tonggal maysa ditoy lubong isunga inted na ti kakaisuna nga Anakna tapno ti siasinoman a mamati kenni Jesus ket saanto a madusa gapo kadagiti basbasolna ngem agnanayon nga agbiagto isuna iti denna ti Dios.

{{https://api.unfoldingword.org/obs/jpg/1/en/360px/obs-en-49-10.jpg?direct&}}

Gapo iti basol mo ket maikari ka a matay. Agunget koma ti Dios kenka ngem imbuyat na ti pungtot na kenni Jesus imbes a kenka. Inawat ni Jesus ti dusam idi natay isuna idiay krus.

{{https://api.unfoldingword.org/obs/jpg/1/en/360px/obs-en-49-11.jpg?direct&}}

Saan a pulos a nagbasol ni Jesus ngem pinili na ti madusa ken matay kas naan-anay a daton a mangala iti basol mo ken iti basol ti tonggal maysa a tao ditoy lubong. Gapo ta indaton ni Jesus ti bukod na a bagi ket mabalinen a pakawanen ti Dios ti uray anya a basol ken uray pay dagiti nakakaro a basbasol.

{{https://api.unfoldingword.org/obs/jpg/1/en/360px/obs-en-49-12.jpg?direct&}}

Saan naka a maisalakan dagiti naimbag nga araramid. Awan ti maaramidam tapno maaddaan ka iti relasyon iti Dios. Ni laeng Jesus ti makaugas kadagiti basbasol mo. Kasapulan a patiem a ni Jesus ti Anak ti Dios, isuna ti natay idiay krus imbes a sika ken pinagungar isuna ti Dios.

{{https://api.unfoldingword.org/obs/jpg/1/en/360px/obs-en-49-13.jpg?direct&}}

Isalakan ti Dios ti siasinoman a mamati ken mangawat kenni Jesus kas Apo na. Ngem saan na nga isalakan ti siasinoman a saan a mamati kenkuana. Awan anyaman na nu nabaknang ka man wenno napanglaw. Lalaki ka man wenno babae, ubing ka man wenno nataengan wenno sadinno man ti paggigianam. Ay-ayaten naka ti Dios ken kayat na a mamati ka kenni Jesus tapno maaddaan isuna iti nasinged a relasion kenka.

{{https://api.unfoldingword.org/obs/jpg/1/en/360px/obs-en-49-14.jpg?direct&}}

Aw-awisen naka ni Jesus a mamati kenkuana ken mabautisaran. Mamati ka kadi a ni Jesus ti Messiah ti kakaisuna nga Anak ti Dios? Mamati ka kadi a managbasol ka ken maikari ka a dusaen ti Dios? Mamati ka kadi a natay ni Jesus idiay krus tapno alaen na dagiti basbasol mo?

{{https://api.unfoldingword.org/obs/jpg/1/en/360px/obs-en-49-15.jpg?direct&}}

Nu mamati ka kenni Jesus ken iti inaramid na a para kenka maysa ka ngarud a Kristiano! Inruar naka ti Dios manipud iti nasipnget a pagarian ni Satanas ket inkabil naka iti pagarian ti Dios a nalawag. Inikkat ti Dios ti daan ken dakes wagas mo iti panangaramid kadagiti bambanag ken inikkan naka iti baro ken nalinteg a wagas iti panangaramid kadagiti bambanag.

{{https://api.unfoldingword.org/obs/jpg/1/en/360px/obs-en-49-16.jpg?direct&}}

Nu maysa ka a Kristiano ket pinakawanen ti Dios dagiti basbasol mo gapo iti inaramid ni Jesus. Ibilbilang nakan ti Dios kas nasinged a gayyem imbes a kabusor.

{{https://api.unfoldingword.org/obs/jpg/1/en/360px/obs-en-49-17.jpg?direct&}}

Nu maysa ka a gayyem ti Dios ken adipen ni Apo Jesus ket kayat mo a suroten ti isuro kenka ni Jesus. Uray man nu maysa kan a Kristiano ket masulisog kanto latta nga agbasol. Ngem matalek ti Dios ken imbaga na a nu ipudnom dagiti basbasol mo ket pakawanen nakanto. Ikkan nakanto iti pigsa a mangparmek iti basol.

{{https://api.unfoldingword.org/obs/jpg/1/en/360px/obs-en-49-18.jpg?direct&}}

Imbaga ti Dios nga agkararag ka ken adalem ti sao na ken dayawen isuna a kadwam dagiti dadduma a Kristiano. Imbaga na pay nga ibingay mo kadagiti sabali a tattao ti inaramid na kenka. Amin dagitoy a banbanag ket makatolong kenka tapno maaddaan ka iti naun-uneg a relasion kenkuana.

//Maysa nga istorya a naggapu: Romans 3:21-26, 5:1-11; John 3:16; Mark 16:16; Colossians 1:13-14; 2 Thessalonians 5:17-21; 1 John 1:5-10//
