====== 15. Ti Naikari A Daga ======

{{https://api.unfoldingword.org/obs/jpg/1/en/360px/obs-en-15-01.jpg?direct&}}

Tiempo na metten a sumrek dagiti Israelita idiay Canaan ti Naikari a Daga. Nangibaun ni Joshua ti duwa nga espiya idiay Jerico a siudad ti Canaan a nalakniban iti nabaked a padpader. Adda agnaed idiay a siudad a balangkantis nga agnagan ti Rahab. Isuna ti nangilimmeng ken timmulung kadagiti espiya a makalibas. Inaramid na daytoy gapo ta namati iti Dios. Inkarin dagiti espiya a salakniban da ni Rahab ken ti pamilya na intun dadaelen dagiti Israelita ti Jerico.

{{https://api.unfoldingword.org/obs/jpg/1/en/360px/obs-en-15-02.jpg?direct&}}

Masapul a ballasiwen dagiti Israelita ti karayan Jordan santu makastrek da idiay Naikari a Daga. Kinuna ti Dios ken Joshua, “Paunaem dagiti papadi a mapan.” Intun nangrugi a baddekan dagiti papadi ti karayan Jordan ket summardeng a agayus ti danum tapno makaballasiw dagiti Israelita idiay bangir ti karayan iti namaga a daga.

{{https://api.unfoldingword.org/obs/jpg/1/en/360px/obs-en-15-03.jpg?direct&}}

Kalpasan a binallasiw dagiti tattao ti karayan Jordan ket imbaga ti Dios kenni Joshua nu kasatnu ti panagdarup iti mannakabalin a siudad ti Jerico. Nagtulnog dagiti tattao iti Dios. Kas imbaga ti Dios kadakuada ket inaldaw a nagmarcha dagiti suldado ken dagiti papadi a naglikos iti siudad ti Jerico iti uneg iti innem nga aldaw.

{{https://api.unfoldingword.org/obs/jpg/1/en/360px/obs-en-15-04.jpg?direct&}}

Ket ti maika pitu nga aldaw nagmarcha manen dagiti Israelita iti aglawlaw iti siudad iti mamin pitu pay. Bayat iti panagmarcha da iti aglawlaw ti siudad nagpukkaw dagiti suldado iti maudi a las’ud kabayatan a pinuyutan dagiti papadi dagiti trumpeta.

{{https://api.unfoldingword.org/obs/jpg/1/en/360px/obs-en-15-05.jpg?direct&}}

Ket natibbag dagiti pader a nakalawlaw iti Jerico. Pinerdin dagiti Israelita amin nga adda iti siudad kas imbilin ti Dios. Imbati da lang ni Rahab ken ti pamilya na ket nagbalin da a paset kadagiti Israelita. Idi nangngeg dagiti dadduma nga agnanaed idiay Canaan a pinerdi dagiti Israelita ti Jerico ket permi a nagbuteng da ta amangan a darupen da met ida.

{{https://api.unfoldingword.org/obs/jpg/1/en/360px/obs-en-15-06.jpg?direct&}}

Imbilin ti Dios kadagiti Israelita a saan da a makitulag iti pannakikapya iti siasinoman a bunggoy iti Canaan. Ngem nagulbod ti maysa kadagiti bunggoy ti tattao ti Canaan a maawawagan a Gibeonites kenni Joshua. Imbaga da a naggapu da iti maysa a lugar nga adayu ti Canaan. Ken dinawat da ken Joshua a makitulag iti pannakikapya da kadakuada. Saan a sinaludsod ni Joshua ken kadagiti Israelita iti Dios nu sadinno ti naggappuan dagitoy a Gibeonites. Isua nakitulag ni Joshua iti pannakikapya na kadakuada.

{{https://api.unfoldingword.org/obs/jpg/1/en/360px/obs-en-15-07.jpg?direct&}}

Nakaunget dagiti Israelita idi natakuatan da a dagiti Gibeonites ket inallilaw da ida. Ngem sinurot da latta ti tulag a pannakikapya da kadakuada ngamin ta naikari iti sanguanan ti Dios. Iti sumagmamano a tiempo ket nangngeg dagiti ari iti dadduma a bunggoy diay Canaan kas iti Amorites a dagiti Gibeonites ket nangaramid da iti katulagan ti pannakikapya da kadagiti Israelita. Isua pinagmaymaysa da dagiti suldado da tapno darupen da ti Gibeon. Ngem impadanun dagiti Gibeonites kenni Joshua a dumawdawat da ti tulong.

{{https://api.unfoldingword.org/obs/jpg/1/en/360px/obs-en-15-08.jpg?direct&}}

Isua inurnung ni Joshua dagiti suldado ti Israelita ket nagmarcha nga agpatpatnag tapno madanun da dagiti Gibeonites. Iti agsaagsapa ket dinarup da dagiti suldado ti Amorite iti beglaan.

{{https://api.unfoldingword.org/obs/jpg/1/en/360px/obs-en-15-09.jpg?direct&}}

Limmaban ti Dios para kadagiti Israel iti dayta nga aldaw, Inallilaw na dagiti Amorites tapno maburiburan da ken nangipaumay ti dadakkel a yelo a mangpatay iti kaadwan kadagiti Amorites.

{{https://api.unfoldingword.org/obs/jpg/1/en/360px/obs-en-15-10.jpg?direct&}}

Pinagsardeng pay ti Dios ti init iti maysa a lugar iti tangatang isua adda iti naananay nga oras dagiti Israelita tapno abaken da dagiti Amorites iti naananay. Iti dayta nga aldaw ket dakkel a balligi ti inaramid ti Dios para iti Israel.

{{https://api.unfoldingword.org/obs/jpg/1/en/360px/obs-en-15-11.jpg?direct&}}

Kalpasan nga inabak ti Dios dagidiay a suldado ket adu kadagiti dadduma pay a bunggoy iti tattao ti Canaan a naguummong tapno darupen da iti Israel. Ngem dinarup ni Joshua ken dagiti Israelita ida ket naparmek da amin.

{{https://api.unfoldingword.org/obs/jpg/1/en/360px/obs-en-15-12.jpg?direct&}}

Kalpasan iti daytoy a gubat ket inikkan ti Dios ti tunggal maysa a tribu iti Israel iti bukod da a pagnaedan idiay Naikari a Daga. Ket inted ti Dios iti Israel ti kapya iti amin a nasakupan da.

{{https://api.unfoldingword.org/obs/jpg/1/en/360px/obs-en-15-13.jpg?direct&}}

Idi lakayen ni Joshua ket inayaban na dagiti amin a tattao ti Israel ta maurnong da. Ket impalagip ni Joshua kadagiti tattao a kasapulan nga agtulnog da iti katulagan nga inaramid ti Dios kadagiti Israelita idiay Sinai. Inkari dagiti tattao nga agtalinaed da nga agtulnog iti Dios ken suruten da dagiti bilin na.

//A Bible story from: Joshua 1-24//
