====== 15. Ti Naikari A Daga ======

{{https://api.unfoldingword.org/obs/jpg/1/en/360px/obs-en-15-01.jpg?direct&}}

Kamaudiananna tiempo metten a sumrek dagiti Israelita idiay Canaan a Naikari a Daga. Nangibaon ni Joshua iti dua nga espiya idiay Jerico a siudad ti Canaan a nalikmutan iti natibker a pader. Iti dayta a siudad ket adda agnanaed a maysa a balangkantis nga agnagan iti Rahab. Inlemmeng ken tinulongan na dagiti espiya tapno makalibas da. Inaramid na daytoy gapo ta mamati isuna iti Dios. Inkari dagiti espiya a salakniban da ni Rahab ken ti pamilya na inton dadaelen dagiti Israelita ti Jerico.

{{https://api.unfoldingword.org/obs/jpg/1/en/360px/obs-en-15-02.jpg?direct&}}

Masapul a ballasiwen dagiti Israelita ti karayan Jordan tapno makastrek da iti Naikari a Daga. Kinuna ti Dios kenni Joshua, “Paun-unaem dagiti padi a bumallasiw.” Intun mangrugi a baddekan dagiti padi ti karayan Jordan ket summardengto nga agayus ti danum ti karayan tapno makaballasiw dagiti Israelita iti bangir ti karayan iti namaga a daga.

{{https://api.unfoldingword.org/obs/jpg/1/en/360px/obs-en-15-03.jpg?direct&}}

Kalpasan a binallasiw dagiti tattao ti karayan Jordan ket imbaga ti Dios kenni Joshua no kasano ti panagdarup da iti nabileg a siudad ti Jerico. Nagtulnog dagiti tattao iti Dios. Kas iti imbaga ti Dios kadakuada ket inaldaw a nagmartsa dagiti suldado ken dagiti papadi iti aglawlaw ti siudad ti Jerico. Inaramid da daytoy iti naminsan a daras iti uneg ti innem nga aldaw.

{{https://api.unfoldingword.org/obs/jpg/1/en/360px/obs-en-15-04.jpg?direct&}}

Ket iti maikapito nga aldaw nagmartsa manen dagiti Israelita iti aglawlaw ti siudad iti naminpito a daras. Bayat iti maudi a daras a panagmartsa da iti aglawlaw ti siudad ket nagpukkaw dagiti suldado kabayatan a pinuyutan met dagiti papadi dagiti trumpeta da.

{{https://api.unfoldingword.org/obs/jpg/1/en/360px/obs-en-15-05.jpg?direct&}}

Ket natibbag dagiti pader a nakapalawlaw iti Jerico. Dinadael dagiti Israelita dagiti amin nga adda iti siudad kas imbilin ti Dios. Imbati da laeng ni Rahab ken ti pamilya na ket nagbalin da a paset dagiti Israelita. Idi nadamag dagiti dadduma nga agnanaed idiay Canaan a dinadael dagiti Israelita ti Jerico ket nagbuteng da ta amangan no darupen met dagiti Israelita ida.

{{https://api.unfoldingword.org/obs/jpg/1/en/360px/obs-en-15-06.jpg?direct&}}

Imbilin ti Dios kadagiti Israelita a saan da nga agar-aramid iti tulag a pannakikapia iti aniaman a bunggoy dagiti tattao idiay Canaan. Ngem nagulbod kenni Joshua ti maysa kadagiti tribu iti Canaan a maaw-awagan a Gibeonita. Imbaga da a naggapu da iti lugar nga adayu manipud idiay Canaan. Kiniddaw da ken ni Joshua nga agaramid da iti tulag a pannakikapya kadakuada. Saanen a sinalsaludsod ni Joshua ken dagiti Israelita iti Dios no sadinno ti naggappuan dagitoy a Gibeonita. Isua nagaramid ni Joshua iti tulag a pannakikapya kadakuada.

{{https://api.unfoldingword.org/obs/jpg/1/en/360px/obs-en-15-07.jpg?direct&}}

Nakaunget dagiti Israelita idi natakuatan da nga inallilaw dagiti Gibeonita ida. Ngem sinurot da latta ti tulag a pannakikapya da kadakuada agsipud ta kari daytoy iti sanguanan ti Dios. Kalpasan ti sumagmamano a tiempo ket nadamag dagiti ari dagiti dadduma a tribu ti Canaan kas iti Amorita a nangaramid dagiti Gibeonita iti katulagan a pannakikapya kadagiti Israelita. Isua pinagmaymaysa da dagiti suldado da tapno darupen da dagiti Gibeonita. Ngem nangipatulod dagaiti Gibeonita iti mensahe kenni Joshua tapno dumawat da iti tulong.

{{https://api.unfoldingword.org/obs/jpg/1/en/360px/obs-en-15-08.jpg?direct&}}

Isunga inurnung ni Joshua dagiti suldado ti Israel ket nagmartsa da iti nagpatnag tapno madanun da dagiti Gibeonita. Iti agsapa ket kellaat a dinarup da dagiti suldado dagiti Amorita.

{{https://api.unfoldingword.org/obs/jpg/1/en/360px/obs-en-15-09.jpg?direct&}}

Limmaban ti Dios para kadagiti Israelita iti dayta nga aldaw. Binuribor na dagiti Amorita tapno maallilaw da ken pinagtudo na pay iti dadakkel a uraro a tudo a nangpatay iti adu kadagiti Amorita.

{{https://api.unfoldingword.org/obs/jpg/1/en/360px/obs-en-15-10.jpg?direct&}}

Pinagsardeng pay ti Dios ti init iti maysa a lugar ti tangatang tapno maaddaan dagiti Israelita iti umdas nga oras a mangparmek a naan-anay kadagiti Amorita. Iti dayta nga aldaw nagballigi ti Dios iti dakkel a panagballigi para iti Israel.

{{https://api.unfoldingword.org/obs/jpg/1/en/360px/obs-en-15-11.jpg?direct&}}

Kalpasan a pinarmek ti Dios dagidiay nga armada ket adu kadagiti dadduma pay a tribu ti Canaan ti naguummong tapno darupen da ti Israel. Ngem dinarup ni Joshua ken dagiti Israelita ida ket naparmek da amin.

{{https://api.unfoldingword.org/obs/jpg/1/en/360px/obs-en-15-12.jpg?direct&}}

Kalpasan daytoy a gubat ket inikkan ti Dios ti tunggal tribu ti Israel iti bukod da a paset idiay Naikari a Daga. Kalpasanna inted met ti Dios iti Israel iti kapya iti amin a saksakupan da.

{{https://api.unfoldingword.org/obs/jpg/1/en/360px/obs-en-15-13.jpg?direct&}}

Idi lakayen ni Joshua ket inayaban na dagiti amin a tattao ti Israel tapno aguurnong da. Impalagip ni Joshua kadagiti tattao ti pagrebbengan da nga agtulnog iti katulagan nga inaramid ti Dios kadagiti Israelita idiay Sinai. Inkari dagiti tattao nga agtalinaed da a natulnog iti Dios ken suroten da dagiti linlinteg na.

//Maysa nga istorya manipud iti Biblia a naggapu////: Joshua 1-24//
