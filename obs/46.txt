====== 46. **Namati Ni Saul Kenni Jesus**  ======

{{https://api.unfoldingword.org/obs/jpg/1/en/360px/obs-en-46-01.jpg?direct&}}

Ni Saul ti lalaki a nangbantay kadigiti pagan-anay dagiti lallaki a nangpatay ken ni Stephen. Saan a mamati isuna kenni Jesus isu nga indadanes na dagiti namati. Sinagsaggaysa na dagiti babbalay idiay Jerusalem tapno tiliwen ken ipakulong na dagiti namati kenni Jesus. Inikkan isuna ti kangatoan a padi iti pammalubos a mapan idiay Damascus tapno tiliwenna dagiti amin a kristiano sadiay ken isubli na ida idiay Jerusalem.

{{https://api.unfoldingword.org/obs/jpg/1/en/360px/obs-en-46-02.jpg?direct&}}

Idi agdaldaliasat ni Saul nga agtorung idiay Damascus ket bigla nga adda lawag a naggapu sadi langit a naglawag iti aglawlaw na. Natnag Saul iti daga ken adda nangngeg na a timek a nagkuna, “Saul! Saul! Apay ta idaddadanes nak?” sinaludsod ni Saul, “siasino ka kadi Apo?” Simmungbat ti timek kenkuana, “Siak ni Jesus nga idaddadadanes mo.”

{{https://api.unfoldingword.org/obs/jpg/1/en/360px/obs-en-46-03.jpg?direct&}}

Saanen a makakita ni Saul idi bimmangon isuna. Kinaduaan isuna dagiti gagayyem na a mapan idiay Damascus. Saan a nangnangan ken immin-inum ni Saul iti uneg ti tallo nga aldaw.

{{https://api.unfoldingword.org/obs/jpg/1/en/360px/obs-en-46-04.jpg?direct&}}

Adda idi ti maysa nga adalan idiay Damascus nga agnagan iti Ananias. Imbagan ti Dios kenkuana, “Mapan ka iti balay a pagnanaedan ni Saul. Ipatay mo dagita imam kenkuana tapno makakita manen isuna.” Ngem kinuna ni Ananias, “Apo, nadamag ko nu kasano ti panangidaddadanes daytoy a lalaki kadagiti namati.” Ngem simmungbat ti Dios, “Apan ka! Ta pinilik isuna a mangiwaragawag iti nagan ko kadagiti Judio ken kadagiti tattao manipud kadagiti dadduma a tribu. Adunto ti sagabaenna a banag para iti nagan ko.”

{{https://api.unfoldingword.org/obs/jpg/1/en/360px/obs-en-46-05.jpg?direct&}}

Napan ngarud ni Ananias iti ayan ni Saul, inpatay na dagiti ima na kenkuana ken kinunana “Imbaun nak ni Jesus a nagparang kenka idiay dalan nga agtorong ditoy tapno mapasubli ti panagkitam ken mapunno ka iti Espirito Santo.” Dagus a nakakita manen ni Saul ket binautisaran ni Ananias isuna. Kalpasanna, nangan ni Saul ket nagsubli manen ti pigsa na.

{{https://api.unfoldingword.org/obs/jpg/1/en/360px/obs-en-46-06.jpg?direct&}}

Iti dayta met laeng a kanito nangrugi ni Saul a nangaskasaba kadagiti Judio idiay Damascus. Kinunana, “Ni Jesus ti Anak ti Dios!”  Nasdaaw dagiti Judio gapo ta ti tao a nangpadas a mangdadael kadagiti namati ket maysa metten a namati ken ni Jesus! Nangasaba ni Saul kadagti Judio ken pinaneknekan na a ni Jesus ti Messiah.

{{https://api.unfoldingword.org/obs/jpg/1/en/360px/obs-en-46-07.jpg?direct&}}

Kalpasan iti adu nga aldaw, pinanggep dagiti Judio a papatayen ni Saul. Nangibaun da kadagiti tattao a mangsiput kenkuana iti ruangan ti siudad tapno papatayen da isuna. Ngem nadamag ni Saul ti maipapan iti plano ket tinulungan isuna dagiti gagayyem nga aglibas. Imbaba da isuna iti maysa a rabii manipud iti pader ti siudad babaen iti maysa a bay-on. Kalpasan a nakalibas ni Saul manipud idiay Damascus, intoltoloy na ti nangaskasaba maipapan ken ni Jesus.

{{https://api.unfoldingword.org/obs/jpg/1/en/360px/obs-en-46-08.jpg?direct&}}

Napan ni Saul idiay Jerusalem tapno kitaen na dagiti adalan sadiay ngem nagbuteng da kenkuana. Nakaapan na ni Saul kadagiti Apostoles babaen iti maysa a namati nga agnagan iti Barnabas. Imbaga na pay kadakuada nu kasano a sitotored a nangaskasaba ni Saul idiay Damascus. Kalpasan daytoy, inawaten dagiti adalan ni Saul.

{{https://api.unfoldingword.org/obs/jpg/1/en/360px/obs-en-46-09.jpg?direct&}}

Nakadanon idiay Antioch dagiti dadduma a namati a naidadanes idiay Jerusalem. Intoltoloy da ti nangaskasaba iti maipapan kenni Jesus iti dayta a lugar. Kaadwan kadagiti tattao idiay Antioch ket saan nga Judio ngem iti umuna a daras ket nagadu kadakuada ti nagbalin a namati. Napan ni Barnabas ken Saul sadiay tapno isuro da kadagitoy a barbaro a namati ti ad-adu pay a banag a maipapan kenni Jesus ken tapno mapabileg da ti Iglesia sadiay. Idiay Antioch a damo a naawagan dagiti namati kas “Kristiano.”

{{https://api.unfoldingword.org/obs/jpg/1/en/360px/obs-en-46-10.jpg?direct&}}

Maysa nga aldaw, kabayatan nga agay-ayunar ken agkarkararag dagiti kristiano idiay Antioch. Imbaga ti Espirito Santo kadakuada nga, “Isina yo da Barnabas ken Saul para kaniak tapno aramiden da ti trabaho a nangayabak kadakuada.” Isunga inkararagan ti Iglesia idiay Antioch da Barnabas ken Saul. Impatay da met dagiti im-ima da kadakuada. Kalpasan daytoy, pinalubusan da ida a mapan kadagiti dadduma a luglugar tapno ikasaba da ti naimbag a damag a maipapan kenni Jesus. Insuro da Barnabas ken Saul dagiti tattao manipud iti naduma-duma a tribu, ket adu a tattao ti namati kenni Jesus.

//Maysa nga istorya a naggapu: Acts 6:8-8:3; 9:1-25//
