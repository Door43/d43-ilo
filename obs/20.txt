====== 20. T**i Panakapapanaw Ken Panagsubli Dagiti Israelita**  ======

{{https://api.unfoldingword.org/obs/jpg/1/en/360px/obs-en-20-01.jpg?direct&}}

Agpada a nagbasol ti pagarian ti Israel ken ti pagarian ti Judah iti Dios. Linabsing da ti tolag nga inaramid ti Dios kadakuada idiay Sinai. Nangibaun ti Dios kadagiti mammadto tapno ballaagan da ida nga agbabawi da ken idaydayaw da manen isuna ket ngem nagkedked da nga agtolnog.

{{https://api.unfoldingword.org/obs/jpg/1/en/360px/obs-en-20-02.jpg?direct&}}

Ngarud dinusa ti Dios dagiti dua a pagarian babaen iti panangipalubos na a dadaelen ida dagiti kabusor da. Ti pagarian nga Assyrian a maysa a nabileg ken narungsot a nasyon ti nangdadael iti pagarian ti Israel. Pinatay dagiti taga Assyria ti adu kadagi tattao iti pagarian ti Israel. Innala da dagiti amin a napapateg a banbanag sada pinouran dagiti adu a luglugar iti pagarian.

{{https://api.unfoldingword.org/obs/jpg/1/en/360px/obs-en-20-03.jpg?direct&}}

Inummong dagiti taga Assyria dagiti amin a mangidadaulo ket dagiti nababaknang a tattao ken dagiti amin nga addaan iti kabaelan ket impanda dagitoy idiay Assyria. Dagiti laeng napapanglaw nga Israelita a saan a napapatay ti nabati idiay pagarian ti Israel.

{{https://api.unfoldingword.org/obs/jpg/1/en/360px/obs-en-20-04.jpg?direct&}}

Nangyeg dagiti taga Assyria kadagiti ganggannaet a tattao tapno isuda ti agnaed iti dati a pagarian ti Israel. Binangun dagitoy a ganggannaet dagiti nadadael a siudad ken inasawa da dagiti Israelita a nabati sadiay. Dagiti kaputotan dagiti Israelita a nakiasawa kadagiti ganggannaet ket naawagan a Samaritano.

{{https://api.unfoldingword.org/obs/jpg/1/en/360px/obs-en-20-05.jpg?direct&}}

Nakita dagiti tattao iti pagarian ti Judah no kasatno a dinusa ti Dios dagiti tattao iti pagarian ti Israel gapo ta saan da a namati ken nagtolnog iti Dios. Ngem intoltoloy da latta ti nagrukbab kadagiti didiosen agraman dagiti dios dagiti taga Canaan. Nangibaun met ti Dios kadagiti mammadto a mangballaag kadakuada ngem saan da latta a dimngeg.

{{https://api.unfoldingword.org/obs/jpg/1/en/360px/obs-en-20-06.jpg?direct&}}

Agarup sanga gasut a tawen kalpasan a dinadael dagiti taga Assyria ti pagarian ti Israel ket imbaun ti Dios ni Nebuchadnezzar nga ari dagiti taga Babylonia tapno rauten da ti pagarian ti Judah. Nabileg a pagarian ti Babylon. Immanogot ti ari ti Judah nga agbalin nga adipen ni Nebuchadnezzar ken tinawen nagbaybayad kenkuana iti adu a kuwarta.

{{https://api.unfoldingword.org/obs/jpg/1/en/360px/obs-en-20-07.jpg?direct&}}

Ngem kalpasan ti sumagmamano a tawen ket nagrebelde ti ari ti Judah maibusor iti Babylon. Isua nagsubli dagiti taga Babylon ket rinaut da ti pagarian ti Judah. Sinakup da ti siudad ti Jerusalem ken dinadael da ti templo ken inala da amin dagiti kinabaknang ti siudad ken ti templo.

{{https://api.unfoldingword.org/obs/jpg/1/en/360px/obs-en-20-08.jpg?direct&}}

Tapno madusa ti ari ti Judah iti panagrebelde na ket pinatay dagiti suldado ni Nebuchadnezzar dagiti anak ti ari iti sanguanan na ken binolsek da isuna. Kalpasan na innala da ti ari ket inkabil da iti pagbaludan idiay Babylon agingga a natay isuna.

{{https://api.unfoldingword.org/obs/jpg/1/en/360px/obs-en-20-09.jpg?direct&}}

Nganngani inala ni Nebuchadnezzar dagiti amin a tattao ti pagarian ti Judah idiay Babylon. Imbati da laeng dagiti napapanglaw a tattao tapno agmula da kadagiti taltalun. Daytoy a panawen ti pwersaan a pannakaipanaw dagiti tattao ti Dios ket maaw-awagan a ti Panakaipanaw.

{{https://api.unfoldingword.org/obs/jpg/1/en/360px/obs-en-20-10.jpg?direct&}}

Noman pay dinusa ti Dios dagiti tattao na Gapo iti basol da ken babaen iti panangipanaw na kadakuada ket saan na a nilipatan isuda wenno dagiti karkari na. Intoltoloy a binanbantayan ti Dios dagiti tattao na ken nagtimek kadakuada babaen kadagiti mammadto na. Inkari na a kalpasan ti pitopulo a tawen ket agsubli danto manen iti Naikari a Daga.

{{https://api.unfoldingword.org/obs/jpg/1/en/360px/obs-en-20-11.jpg?direct&}}

Agarup pitopulo a tawen ti napalabas ket pinarmek ni Cyrus nga ari ti Persia ti Babylon. Isua sinokatan ti pagarian a Persia ti pagarian ti Babylon. Maaw-awaganen iti daytoy a panawen dagiti Israelita a Judio. Ket nagnaed ti kaaduan kadakuada idiay Babylon iti entero a panagbiag da. Manmanon ken dagiti laengen nataengan ti makalagip iti ili a Judah.

{{https://api.unfoldingword.org/obs/jpg/1/en/360px/obs-en-20-12.jpg?direct&}}

Nabileg ti pagarian a Persia ngem mannangaasi daytoy kadagiti tattao a sinakup da. Iti nabiit a panawen a kalpasan a nagbalin nga ari ni Cyrus iti Persia ket inted na ti bilin a siasinoman a Judio a mayat nga agsubli idiay Judah ket mabalin na latta ti pumanaw idiay Persia. Nangted pay isuna iti kuwarta tapno bangunen da manen ti templo. Isua kalpasan ti pitopulo a tawen a pannakaipanaw ket nagsubli ti bassit a bunggoy dagiti Judio idiay siudad ti Jerusalem idiay Judah.

{{https://api.unfoldingword.org/obs/jpg/1/en/360px/obs-en-20-13.jpg?direct&}}

Idi nakadanonen dagiti tattao idiay Jerusalem ket binangun da manen ti templo ken uray pay dagiti pader iti aglawlaw ti siudad. Nomanpay itortorayan latta ida iti sabali a tattao ket agnanaed da manen iti Naikari a Daga ken agdaydayaw da manen idiay templo.

//A Bible story from: 2 Kings 17; 24-25; 2 Chronicles 36; Ezra 1-10; Nehemiah 1-13//
