====== 13. Ti Katulagan Ti Dios Kenni Israel ======

{{https://api.unfoldingword.org/obs/jpg/1/en/360px/obs-en-13-01.jpg?direct&}}

Kalpasan iti panangiballasiw ti Dios dagiti Israelita manipud iti nalabbaga a baybay ket inturong na ida idiay kabakbakiran agingga iti bantay a maaw-awagan a Sinai. Daytoy met laeng diay bantay a nakakitaan ni Moses iti umap-apoy a kayo. Impatakder dagiti tattao dagiti tolda da iti poon ti bantay.

{{https://api.unfoldingword.org/obs/jpg/1/en/360px/obs-en-13-02.jpg?direct&}}

Kinuna ti Dios kenni Moses ken kadagiti tattao ti Israel, “No suruten ken tungpalen yo ti tulag ko kadakayo ket dakayonto ti agbalin a nabalor a sanikuak. Agbalin kayonto a pagarian dagiti papadi ken maysa a nasantoan a nasyon.”

{{https://api.unfoldingword.org/obs/jpg/1/en/360px/obs-en-13-03.jpg?direct&}}

Kalpasan iti tallo nga aldaw kalpasan a nagsagana dagiti tattao iti naispirituan ket bimmaba ti Dios manipud idiay tuktok ti bantay Sinai. Napakuyugan daytoy kadagiti gurruud ken kimat, asok, ken uni ti napigsa a trumpeta. Ni laeng Moses ti napalubusan a sumang-at idiay tuktok ti bantay.

{{https://api.unfoldingword.org/obs/jpg/1/en/360px/obs-en-13-04.jpg?direct&}}

Inted ti Dios kadakuada ti katulagan ken kinunana, “Siak ni Yahweh a Dios yo, ti nangisalakan kadakayo manipud iti pannakatagabo yo idiay Egypt. Saan kayo nga agdayaw kadagiti dadduma a dios.”

{{https://api.unfoldingword.org/obs/jpg/1/en/360px/obs-en-13-05.jpg?direct&}}

“Saan kayo nga agaramid kadagiti didiosen ken saan yo a dayawen dagitoy gapu ta siak ni Yahweh a managimon a Dios. Saan yo nga usaren ti nagan ko iti awan resrespeto na a wagas. Ngilinen yo ti aldaw a panaginana. Ti kayat na a saoen ket aramiden yo dagiti amin a trabaho yo iti uneg ti innem nga aldaw ngem ti maikapitu nga aldaw ket aldaw a panaginana ken pananglagip yo kanyak.”

{{https://api.unfoldingword.org/obs/jpg/1/en/360px/obs-en-13-06.jpg?direct&}}

“Dayawem ti amam ken ti inam. Saan ka pumatay ken saan ka makikamalala. Saan ka nga agtakaw. Saan ka nga agulbod. Saan mo a tarigagayan ti asawa, sanikua ken amin nga adda iti karrubam.”

{{https://api.unfoldingword.org/obs/jpg/1/en/360px/obs-en-13-07.jpg?direct&}}

Santo insurat ti Dios dagitoy a sangapulo a bilin iti dua a pisi ti bato ken inted na daytoy kenni Moses. Nangted pay ti Dios kadagiti adu a linlinteg ken pagannurutan a suruten da. Nu agtulnog dagiti tattao kadagitoy a bilbilin, inkari ti Dios a bendisyonan ken tarabayen na ida. Ngem nu dida tungpalen dagitoy ket dusaento ti Dios ida.

{{https://api.unfoldingword.org/obs/jpg/1/en/360px/obs-en-13-08.jpg?direct&}}

Nangted pay ti Dios kadagiti Israelita iti nalawag a pannakailadawan ti ipaaramid na kadakuada a tolda. Maaw-awagan daytoy a Tolda a Paguummungan. Addaan iti dua a kwarto a pinagsina iti dakkel a kurtina. Ti laeng nangato a padi ti mabalin a sumrek idiay kwarto nga adda iti likodan ti kurtina agsipud ta daytoy ti ayan ti presensya ti Dios.

{{https://api.unfoldingword.org/obs/jpg/1/en/360px/obs-en-13-09.jpg?direct&}}

Siasinoman a manglabsing kadagiti bilin ti Dios ket mabalin a mangipan iti ayup kas daton na iti Dios idiay dissu a pagdatonan iti sango ti Tolda a Paguummungan. Alaento ti padi diay ayup ken partien ken puuran na idiay dissu a pagidatonan. Kaluban ti dara ti ayup a naidaton dagiti basol diay nangidatag ken daytoy ti mangdalus kenkuana iti imatang ti Dios. Pinili ti Dios ni Aaron a kabsat ni Moses ken dagiti kaputotan na nga isuda ti agbalin a papadi na.

{{https://api.unfoldingword.org/obs/jpg/1/en/360px/obs-en-13-10.jpg?direct&}}

Nagnunumuan dagiti tattao a tungpalen dagiti bilin nga inted ti Dios kadakuada ken dayawen da ti maymaysa a Dios ken agbalin da a naidumduma a tattao na. Ngem iti saan a nabayag kalpasan ti panagkari da nga agtulnog da iti Dios ket nagbasol da iti nakaro launay.

{{https://api.unfoldingword.org/obs/jpg/1/en/360px/obs-en-13-11.jpg?direct&}}

Nagtalinaed ni Moses ken nakitungtungtung iti Dios iti uneg ti adu nga aldaw idiay toktok ti Bantay Sinai. Nabannug dagiti tattao a nagur-uray iti panagsubli ni Moses isua in inyapan da ti balituk kenni Aaron ken kiniddaaw da nga iyaramidan na ida iti maysa a didiosen.

{{https://api.unfoldingword.org/obs/jpg/1/en/360px/obs-en-13-12.jpg?direct&}}

Nagaramid ni Aaron iti a sinanbaka a nabalitukan a didiosen. Ket nangrugi dagiti tattao a nangidaydayaw iti nakagulgulo ti didiosen ken nagidatdatun da pay iti daytoy. Nakaunget ti Dios kadakuada iti kasta launay gapu iti basol da ket plinanona a dadaelen ida. Ngem nagkararag ni Moses para kadakuada ket dinengngeg ti Dios ti kararag na ket saan na a dadaelen dagitoy.

{{https://api.unfoldingword.org/obs/jpg/1/en/360px/obs-en-13-13.jpg?direct&}}

Idi bimmaba ni Moses manipud idiay bantay ket nakita na diay didiosen ket permi ti unget na ket impurwak na dagiti batu a nangisuratan ti Dios kadagiti sangapulo a bilin.

{{https://api.unfoldingword.org/obs/jpg/1/en/360px/obs-en-13-14.jpg?direct&}}

Rinumek ni Moses diay didiosen santo na inlaok iti danum ken inpainom na daytoy kadagiti tattao. Nangiyeg ti Dios iti maysa a didigra ket adu ti natay kadakuada.

{{https://api.unfoldingword.org/obs/jpg/1/en/360px/obs-en-13-15.jpg?direct&}}

Nagaramid manen ni Moses iti baru a pisi ti bato a pangisuratan na kadagiti sangapulo a bilin kas sukat diay binurak na. Kalpasanna nagsubli manen isuna idiay toktok ti bantay Sinai ken nagkararag a pakawanen kuma ti Dios dagiti tattao. Dinengngeg ti Dios diay kararag ni Moses ket pinakawan na ida. Simmalog ni Moses manipud idiay bantay nga iggem na diay sangapulo a bilin a naisurat kadagiti baro a pisi ti bato. Inturong manen ti Dios dagiti Israelita manipud iti bantay Sinai agturong idiay Naikari a Daga.

//Maysa nga istorya manipud iti Biblia a naggapu: Exodus 19-34//
