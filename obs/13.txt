====== 13. **Ti Katulagan Ti Dios Kenni Israe**l ======

{{https://api.unfoldingword.org/obs/jpg/1/en/360px/obs-en-13-01.jpg?direct&}}

Kalpasan iti panangiturong ti Dios kadagiti Israelita babaen ti nalabbaga a baybay ket inturong na ida babaen iti kabakbakiran iti bantay a maawagan a Sinai. Daytoy met laeng diay bantay a nangkitaan ni Moses iti mapupuuran a kayo. Dagiti tattao ket nangipatakder da iti tultul da idiay baba ti bantay.

{{https://api.unfoldingword.org/obs/jpg/1/en/360px/obs-en-13-02.jpg?direct&}}

Kinuna ti Dios kenni Moses ken kadagiti tattao ti Israel, “Nu suruten ken tungpalen yu ti nakitulagak kadakayo ket dakayo ti nabalor a sanikuak ken dakayo ket agbalin iti pagarian ti papadi ken agbalin a nasantuan a nasyon.”

{{https://api.unfoldingword.org/obs/jpg/1/en/360px/obs-en-13-03.jpg?direct&}}

Idi napalabas ti tallu nga aldaw kalpasan a nagsagsagana da a sumango iti Dios ket bimmaba ti Dios idiay tuktok ti bantay ti Sinai a napakuyugan ti gurruud ken kimat, asok, ken napigsa nga uni ti trumpeta. Ni Moses laeng ti napalubusan a mapan idiay tuktok ti bantay.

{{https://api.unfoldingword.org/obs/jpg/1/en/360px/obs-en-13-04.jpg?direct&}}

Ket inikkan ti Dios ida iti katulagan ken kinunana, “Siak ni Yahweh a Dios yu a nangisalakan kadakayu manipud iti pannakatagabo idiay Egypt. Saan kayo nga agdayaw ti dadduma a didiosen.”

{{https://api.unfoldingword.org/obs/jpg/1/en/360px/obs-en-13-05.jpg?direct&}}

“Saan kayo nga agramid iti didiosen ken saan kayo nga agdayaw kadakuada gapo ta siak ni Yahweh a managimun a Dios. Saan yu nga usaren ti nagan ko iti awan resrespeto na a wagas. Ngilinen yu ti aldaw a panaginana. Ti kayat na a saoen ket aramiden yu amin a trabaho yu iti innem nga aldaw ngem aldaw ti panaginana iti maikapitu nga aldaw ken pananglagip yu kanyak.”

{{https://api.unfoldingword.org/obs/jpg/1/en/360px/obs-en-13-06.jpg?direct&}}

“Dayawem ti Amam ken ti Inam. Saan ka pumatay. Saan ka makikamalala. Saan ka agtakaw. Saan ka agulbod. Saan mo nga tarigagayen ti asawa ti karrubam ken dagiti sanikuana ken amin nga adda kenkuana.”

{{https://api.unfoldingword.org/obs/jpg/1/en/360px/obs-en-13-07.jpg?direct&}}

Ket insurat ti Dios dagitoy a sanga pulo a bilin iti duwa a pisi a bato ket inted na kenni Moses. Nangted pay ti Dios ti adu a linteg ken pagannurutan a suruten da. Nu agtulnog da kadagitoy a bilbilin ket inkari ti Dios a bendisyonan ken tarabayen na ida. Ngem nu dida tungpalen dagitoy ket dusaen ti Dios ida.

{{https://api.unfoldingword.org/obs/jpg/1/en/360px/obs-en-13-08.jpg?direct&}}

Nangted ti Dios ti nalatak nga ipaaramid a tolda kadagiti Israelita. Maawagan daytoy a Tolda a Paguummungan. Addaan ti duwa a kwarto a pinagsina ti dakkel a kurtina. Ti lang nangatu a padi ti mabalin a sumrek idiay likod ti kurtina ta isu ti ayan ti presensya ti Dios.

{{https://api.unfoldingword.org/obs/jpg/1/en/360px/obs-en-13-09.jpg?direct&}}

Asinnoman ti aglabsing kadagiti bilin ti Dios ket mangipan ti ayup idiay dissu a pagdatunan iti sango ti Tolda a Paguummungan a kas datum ti Dios. Alaen ti padi diay ayup ket partien na ken puuran na idiay pagidatunan. Diay dara ti ayup a naidatun ket isu ti mangkalub kadagiti basol na ken mangidatag kenkuana a nadalus iti imatang ti Dios. Pinili ti Dios ni Aaron a kabsat ni Moses ken dagiti kapututan ni Aaron nga isuda ti agbalin a papadi.

{{https://api.unfoldingword.org/obs/jpg/1/en/360px/obs-en-13-10.jpg?direct&}}

Nagnunumuan dagiti tattao a tungpalen da dagiti bilin ti Dios ken dayawen da ti maymaysa a Dios ken agbalin da a naidumduma a tattao na. Ngem saan a nagbayag kalpasan ti panagkari nga agtulnog da iti Dios ket nagbasol da ti nakaro.

{{https://api.unfoldingword.org/obs/jpg/1/en/360px/obs-en-13-11.jpg?direct&}}

Nagian ti adu nga aldaw ni Moses idiay nagtu ti Bantay Sinai ken nakitungtung ti Dios. Nabannug dagiti tattao a nagururay iti panagsubli ni Moses. Nagurur dagiti tattao ti balituk ket inyapan da ken Aaron ket kineddaaw da nga agaramid da ti didiosen da.

{{https://api.unfoldingword.org/obs/jpg/1/en/360px/obs-en-13-12.jpg?direct&}}

Nagaramid ni Aaron iti nabalitukan a didiosen a sinan baka. Ket nangrugi dagiti tattao nga agdayaw ti nakagulgulo ken agidatun iti daydiay a didiosen. Nakaunget kadakuada ti Dios ti kasta launay gapo ti basol da ket plinano ti Dios a dadaelen ida. Ngem ingkararagan ni Moses ida ket nangngeg ti Dios ti kararag na ket saan a dinadael ti Dios ida.

{{https://api.unfoldingword.org/obs/jpg/1/en/360px/obs-en-13-13.jpg?direct&}}

Idi bimmaba ni Moses manipud idiay bantay ket nakita na diay didiosen ket permi ti unget na ket impurwak na dagiti batu a nangisuratan ti Dios kadagiti sangapulo a bilin.

{{https://api.unfoldingword.org/obs/jpg/1/en/360px/obs-en-13-14.jpg?direct&}}

Pinulbo ni Moses diay didiosen ket imbilleng na iti danum ket inpainom na daytoy kadagiti tattao. Nangipaumay ti Dios ti didigra ket adu ti natay kadakuada.

{{https://api.unfoldingword.org/obs/jpg/1/en/360px/obs-en-13-15.jpg?direct&}}

Nagaramid ngarud ni Moses ti baro a pisi ti bato a pagisuratan dagiti sangapulo a bilin ta masukatan dagiti binurak na. Ket nagsubli idiay ngatu ti bantay Sinai ket nagkararag a pakawanen kuma ti Dios dagiti tattao. Ket nangngeg ti Dios diay kararag ni Moses ket pinakawan na ida.  Santu simmalog ni Moses manipud bantay nga awitawit na diay sangapulo a bilin a naisurat iti baro kadagiti duwa a pisi ti bato. Ket inturong ti Dios dagiti Israelita manipud ti bantay Sinai nga agturong idiay Naikari a Daga.

//A Bible story from: Exodus 19-34//
