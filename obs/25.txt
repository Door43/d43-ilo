====== 25. Sinolisug Ni Satanas Ni Jesus ======

{{https://api.unfoldingword.org/obs/jpg/1/en/360px/obs-en-25-01.jpg?direct&}}

Dagus kalpasan ti pannakabautisar ni Jesus ket indalan isuna ti Espirito Santo a mapan idiay kabakbakiran. Nagayonar isuna sadiay iti las-ud ti uppat a pulo nga aldaw ken uppat a pulo a rabii. Napan ni Satanas iti ayan ni Jesus ket sinolisug na daytoy nga agbasol.

{{https://api.unfoldingword.org/obs/jpg/1/en/360px/obs-en-25-02.jpg?direct&}}

Sinolisug ni Satanas ni Jesus a kunkunana, “No sika ti Anak ti Dios ket pagbalinem man a tinapay dagitoy a bato tapno maaddaan ka iti kanen!”

{{https://api.unfoldingword.org/obs/jpg/1/en/360px/obs-en-25-03.jpg?direct&}}

Simmungbat ni Jesus ket kinunana, “Naisurat iti sao ti Dios ket ‘Saan laeng a makan ti kasapulan ti tao tapno agbiag ngem kasapulan da dagiti amin a sao ti Dios.

{{https://api.unfoldingword.org/obs/jpg/1/en/360px/obs-en-25-04.jpg?direct&}}

Kalpasan daytoy ket impan ni Satanas ni Jesus iti katoktokan a paset ti templo ket kinunana, “No sika ti Anak ti Dios ket tompwak ka man idiay baba agsipud ta naisurat, ’Ibaonto ti Dios dagiti anghel na a sippawen daka tapno saan a madangran dagita sakam kadagiti bato.

{{https://api.unfoldingword.org/obs/jpg/1/en/360px/obs-en-25-05.jpg?direct&}}

Ngem simmungbat ni Jesus ken ni satanas babaen iti panangkutar na iti naisurat a sao ti Dios. Kinunana, “Iti sao ti Dios ket imbilin na a ket ‘Saan mo a suoten ti Apo a Dios mo.’”

{{https://api.unfoldingword.org/obs/jpg/1/en/360px/obs-en-25-06.jpg?direct&}}

Kalpasan daytoy ket impakita ni satanas kenni Jesus dagiti amin a pagarian ti lubong ken dagiti amin a dayaw da ken kinunana, “Ited ko amin dagitoy kenka no agrukbab ken agdayaw ka kanyak.”

{{https://api.unfoldingword.org/obs/jpg/1/en/360px/obs-en-25-07.jpg?direct&}}

Simmungbat ni Jesus ket kinunana, “Umadayo ka kanyak ket Satanas! Imbilin ti Dios kadagiti sao na a ‘dayawem laeng ti Apo a Dios mo ken isuna laeng ti pagserbiam.’”

{{https://api.unfoldingword.org/obs/jpg/1/en/360px/obs-en-25-08.jpg?direct&}}

Saan a simmuko ni Jesus kadagiti solisug ni Satanas isua pinanawan isuna ni satanas. Kalpasan daytoy ket immay dagiti anghel ket inaywanan da ni Jesus.
