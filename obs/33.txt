====== 33. Ti Pakaistoryaan Ti Mannalun ======

{{https://api.unfoldingword.org/obs/jpg/1/en/360px/obs-en-33-01.jpg?direct&}}

Iti maysa nga aldaw ket agisursuro ni Jesus kadagiti adu a tattao iti igid ti baybay. Nagadu dagiti tattao a napan tapno dumngeg kenkuana isu a naglugan ni Jesus iti maysa a bangka iti igid ti danom tapno maaddaan isuna iti paggianan a mangisuro kadakuada. Nagtogaw isuna iti bangka ket sinorwan na dagiti tattao.

{{https://api.unfoldingword.org/obs/jpg/1/en/360px/obs-en-33-02.jpg?direct&}}

Imbaga ni Jesu daytoy nga istorya, “Rimmuar ti maysa a mannalon tapno agmula iti bukel. Kas ipurpurwak na dagiti bukel ket nagdisso dagiti dadduma iti dalan ket immay dagiti billit ket kinnan da amin dagidiay a bukel.”

{{https://api.unfoldingword.org/obs/jpg/1/en/360px/obs-en-33-03.jpg?direct&}}

“Nagdisso dagiti dadduma a bukel iti kabatbatoan nga addaan laeng iti bassit a daga. Nagtobo a dagus dagitoy a bukel ngem saan nga immuneg dagiti ramut da iti daga isu nga idi ngimmato ti init ket nalaylay dagiti mula ken Gapo iti pudot na ket natay da.”

{{https://api.unfoldingword.org/obs/jpg/1/en/360px/obs-en-33-04.jpg?direct&}}

“Nagdisso met dagiti dadduma a bukbukel kadagiti kasisiitan. Nangrugi a dimmakkel dagita a bukel ngem kinalatkatan ida dagiti siit isua saan pulos a nagbunga dagiti bukel.”

{{https://api.unfoldingword.org/obs/jpg/1/en/360px/obs-en-33-05.jpg?direct&}}

“Nagdisso met dagiti dadduma a bukbukel iti nadam-eg a daga. Dimmakkel ken nagbunga dagitoy a bukbukel iti tallopulo ket innem a pulo ket ken uray pay namin sangagasut a daras a kas kaadu ti bukel a naimula. Dagiti adda lapayag na ket dumngeg da kuma.”

{{https://api.unfoldingword.org/obs/jpg/1/en/360px/obs-en-33-06.jpg?direct&}}

Maburiburan dagiti adalan iti daytoy nga istorya isu nga impalawag ni Jesus ti kaipapanan na. Kinuna na, “ti bukel ket isu ti sao ti Dios. Ti dalan ket ti tao a nakangngeg iti sao ti Dios ngem saan na a naawatan daytoy isu nga innala ti diablo ti sao manipud kenkuana.

{{https://api.unfoldingword.org/obs/jpg/1/en/360px/obs-en-33-07.jpg?direct&}}

“Ti kabatbatoan met ket ti tao a sirarag-o nakangngeg ken nangawat iti sao ti Dios ngem tinallikudan na daytoy idi nakapadas isuna ti kinarigat wenno pannakaidadanes.”

{{https://api.unfoldingword.org/obs/jpg/1/en/360px/obs-en-33-08.jpg?direct&}}

“Ti kasisisiitan ket ti tao a nakangngeg iti sao ti Dios ket ngem iti panaglabas ti panawen ket binalud ti pakaseknan ket kinabaknang ken pagragsakan iti daytoy a biag ti panagayat na iti Dios. Kas nagbanagan na ket saan a nagbunga ti nangngeg na a pannorsuro.”

{{https://api.unfoldingword.org/obs/jpg/1/en/360px/obs-en-33-09.jpg?direct&}}

“Ngem ti nasayaat a daga ket ti tao a nakangngeg iti sao ti Dios ket pinati na daytoy ket ken nagbunga.”

//Maysa nga istorya a naggapu: Matthew 13:1-8, 18-23; Mark 4:1-8, 13-20; Luke 8:4-15//
