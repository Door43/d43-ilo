====== 50. Agsubli Ni Jesus ======

{{https://api.unfoldingword.org/obs/jpg/1/en/360px/obs-en-50-01.jpg?direct&}}

Agarup dua a ribun a tawen ket umado nga umado dagiti tattao iti entero a lubong ti makangkangngeg iti naimbag a damag maipapan kenni Jesus a Messiah. Dumakdakkel mettenen ti Iglesia. Inkari ni Jesus nga agsublinto isuna inton gibus ti lubong. Uray nu saan pay a nagsubli isuna, tongpalennanto ti inkarina.

{{https://api.unfoldingword.org/obs/jpg/1/en/360px/obs-en-50-02.jpg?direct&}}

Kas agur-uray tayo iti panagsubli ni Jesus ket kayat ti Dios nga agbiag tayo iti wagas a nasantoan ken makaay-ayo kenkuana. Kayat na pay nga ibaga tayo kadagiti dadduma ti maipanggep iti pagarian na. Kinuna ni Jesus idi adda pay laeng isuna ditoy lubong, “Ikasabanto dagiti adalan ko ti naimbag a damag maipanggep iti pagarian ti Dios kadagiti amin a tatttao sadinoman a lugar ditoy lubong, ken kalpasan na umayton ti panungpalan.

{{https://api.unfoldingword.org/obs/jpg/1/en/360px/obs-en-50-03.jpg?direct&}}

Adu pay laeng a tribu kadagiti tattao ti saan pay a nakangngeg iti maipanggep kenni Jesus. Sakbay a nagsubli ni Jesus idiay langit ket imbaga na kadagiti Kristiano nga ikasaba da ti naimbag a damag kadagiti tattao a saan pay a nakangngeg iti daytoy. Kinuna na “Mapan kayo agisuro kadagiti amin a tribu dagiti tattao ken pagbalinen yo ida nga adalan! Ken kinunana, “Naluomen nga anien dagiti pagay ti kataltalunan!”

{{https://api.unfoldingword.org/obs/jpg/1/en/360px/obs-en-50-04.jpg?direct&}}

Kinuna pay ni Jesus, “Saan a nangatngato ti adipen ngem ti apo na. Kas ginuranak kadagiti agtotoray iti daytoy a lubong ket parparigaten ken patayen dakayonto met gapo kaniak. Numan pay agsagaba kayo iti daytoy a lubong ket rumegta kayo agsipud ta pinarmek kun ni Satanas a mangitortoray iti daytoy a lubong. Nu agtalinaed kayo a matalek kaniak agingga iti udi ket isalakan nakayonto ti Dios!”

{{https://api.unfoldingword.org/obs/jpg/1/en/360px/obs-en-50-05.jpg?direct&}}

Imbaga ni Jesus daytoy nga istorya kadagiti adalan na tapno ilawlawag dagiti mapasamak inton panungpalan ti lubong. Kinuna na, “Nagmula ti maysa a lalaki iti napintas a bukel iti taltalun na. Kabayatan a matmatorog isuna, immay ti kabusor na ket nagmula met iti ruot idiay kapagpagayan ken kalpasan na pimmanawen.”

{{https://api.unfoldingword.org/obs/jpg/1/en/360px/obs-en-50-06.jpg?direct&}}

Imbaga ni Jesus daytoy nga istorya kadagiti adalan na tapno ilawlawag dagiti mapasamak inton panungpalan ti lubong. Kinuna na, “Nagmula ti maysa a lalaki iti napintas a bukel iti taltalun na. Kabayatan a matmatorog isuna, immay ti kabusor na ket nagmula met iti ruot idiay kapagpagayan ken kalpasan na pimmanawen.”

{{https://api.unfoldingword.org/obs/jpg/1/en/360px/obs-en-50-07.jpg?direct&}}

“Simmungbat dagiti adipen iti apo da, ‘Kayatyo kadi ta paruten mi dagiti ruot?’ Kinuna ti apo, ‘Saan ta nu aramidenyo dayta, maparut met dagiti dadduma a pagay. Aguray kayo inggana ti panagaapit sayonto ummungen dagiti ruot tapno mapuoran, ngem ikabilyonto dagiti pagay iti kamalig.”’

{{https://api.unfoldingword.org/obs/jpg/1/en/360px/obs-en-50-08.jpg?direct&}}

Saan a naawatan dagiti adalan ti kayat a saoen ti istorya isua dinawat da ken ni Jesus nga ilawlawagna daytoy kadakuada. Kinuna ni Jesus, “Ibagian ti nagmula a tao kadagiti nasasayaat a bukel ti Messiah. Ibagian met ti taltalun ti lubong. Ibagian dagiti nasasayaat a bukel dagiti tattao ti pagarian ti Dios.”

{{https://api.unfoldingword.org/obs/jpg/1/en/360px/obs-en-50-09.jpg?direct&}}

“Ibagian dagiti ruot dagiti tattao a kukua ti diablo. Ibagian ti tao a nagmula kadagiti ruot ti diablo. Ibagian ti panawen ti apit ti panungpalan ti lubong ken ibagian dagiti nagapit dagiti anghel ti Dios.”

{{https://api.unfoldingword.org/obs/jpg/1/en/360px/obs-en-50-10.jpg?direct&}}

“Inton aggibus ti lubong, ummungento dagiti anghel dagiti amin a tattao a kukua ti diablo ket ibillengdanto ida iti gumilgil-ayab nga apuy. Agsasangit danto ken agngangaretnget dagiti ngipenda gapo iti nakaru a panagsagaba da. Agranyagto dagiti nalinteg a kas iti ranyag ti init idiay pagarian ti Dios nga Ama da.”

{{https://api.unfoldingword.org/obs/jpg/1/en/360px/obs-en-50-11.jpg?direct&}}

Imbaga met ni Jesus nga agsublinto isuna ditoy daga sakbay ti panagpatengga ti lubong. Agsublinto isuna a kas iti wagas nga ipapanaw na. Ti kayat na a saoen ket addaanto isuna iti napisikalan a bagi ket umayto manipud kadagiti ul-ulep ti tangatang. Inton agsubli ni Jesus ket agungarto dagiti amin a Kristiano a natay ket sumabet danto kenkuana iti tangatang.

{{https://api.unfoldingword.org/obs/jpg/1/en/360px/obs-en-50-12.jpg?direct&}}

Kalpasan daytoy, maipangatonto iti tangatang dagiti Kristiano a sibibiag ket makitipun da kadagiti dadduma a Kristiano a nagungar manipud iti patay. Agtalinaed danto amin iti ayan ni Jesus. Kalpasan dayta, makipagnaedto ni Jesus kadagiti tattao na nga addaan iti agnanayon ken naan-anay a kapya ken panagkaykaysa.

{{https://api.unfoldingword.org/obs/jpg/1/en/360px/obs-en-50-13.jpg?direct&}}

Inkari ni Jesus nga ikkannanto iti korona ti tonggal maysa a mamati kenkuana. Agbiag ken makipagtoray danto iti Dios iti naan-anay ken agnanayon a kapya.

{{https://api.unfoldingword.org/obs/jpg/1/en/360px/obs-en-50-14.jpg?direct&}}

Ngem ukomento ti Dios dagiti saan a mamati kenni Jesus. Ibilleng nanto ida idiay impierno. Agnanayonto nga agsangsangit ken agngaretnget dagiti ngipen da sadiay gapo iti took. Agnanayon a puoranto ti saan a maeddep nga apuy ida ken kanen agiti igges ida.

{{https://api.unfoldingword.org/obs/jpg/1/en/360px/obs-en-50-15.jpg?direct&}}

Inton agsubli ni Jesus ket naan-anayton a parmeken na ni Satanas ken ti pagarian na. Ibilleng nanto ni Satanas idiay impierno nga agnanayon a pakapuoran na. Kadwa ni Satanas dagiti amin a nangpili a sumurot kenkuana imbes nga agtolnog koma iti Dios.

{{https://api.unfoldingword.org/obs/jpg/1/en/360px/obs-en-50-16.jpg?direct&}}

Gapo ta nagsukir ni Adam ken Eve iti Dios ken inyeg da ti basol iti daytoy a lubong ket inlunod ti Dios ti lubong ken inkeddeng na a dadaelen na daytoy. Ngem dumtengto ti aldaw a parsuaento manen ti Dios ti baro a langit ken baro a daga nga awanto ti pakapilawan na.

{{https://api.unfoldingword.org/obs/jpg/1/en/360px/obs-en-50-17.jpg?direct&}}

Agnaedto ni Jesus ken dagiti tattao na idiay baro a daga ken itorayannanto dagiti amin a bambanag iti agnanayon. Punasen nanto dagiti lua ken awanton ti panagsagaba, panagladingit, panagsangit, kinadakes, sakit, wenno pannakatay. Itorayanto ni Jesus ti pagarian na nga addaan iti kapya ken hustisya. Makidennanto isuna kadagiti tattao na iti agnanayon.

//Maysa nga istorya a naggapu: Matthew 24:14; 28:18; John 15:20, 16:33; Revelation 2:10; Matthew 13:24-30, 36-42; 1 Thessalonians 4:13-5:11; James 1:12; Matthew 22:13; Revelation 20:10, 21:1-22:21//
