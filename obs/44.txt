====== 44. Inagasan ni Peter kenni John ti Agpalpalama ======

{{https://api.unfoldingword.org/obs/jpg/1/en/360px/obs-en-44-01.jpg?direct&}}

Iti maysa nga aldaw, mapmapan ni Peter kenni John idiay tiemplo. Kas sumungad da iti ruangan ti tiemplo ket nakita da ti maysa a pilay a lalaki nga agpalpalama iti kuarta.

{{https://api.unfoldingword.org/obs/jpg/1/en/360px/obs-en-44-02.jpg?direct&}}

Kimmita ni Pedro iti lalaki ket kinunana, “Awan ti kuarta a maited ko kenka. Ngem ited ko ti banag nga adda kanyak. Iti nagan ni Jesus, tomakder ka ket magna ka!”

{{https://api.unfoldingword.org/obs/jpg/1/en/360px/obs-en-44-03.jpg?direct&}}

Dagus nga inagasan ti Dios ti pilay a tao ket rinuggian na ti nagna ken naglaglagto ken indaydayaw na ti Dios. Nasdaaw dagiti tattao iti nga adda iti arubayan ti templo.

{{https://api.unfoldingword.org/obs/jpg/1/en/360px/obs-en-44-04.jpg?direct&}}

Dagus nga immay dagiti tattao tapno kitaen da siasino diay tao a naagasan. Kinuna ni Pedro kadakuada, “Apay ta masmasdaaw kayo iti pannakaagas daytoy a tao? Saan mi nga inagasan isuna babaen iti bukod mi a pannakabalin wenno kinaimbag ngem ti pannakabalin ni Jesus ken ti pammati nga inted na ti nangagas iti daytoy a tao.”

{{https://api.unfoldingword.org/obs/jpg/1/en/360px/obs-en-44-05.jpg?direct&}}

“Dakayo ti nangibaga iti gobernador ti Roman a papatayen na ni Jesus. Pinatay yo ti nangparsua iti biag! ngem pinagungar isuna ti Dios manipud iti patay. Numan pay saan yo a naaw-awatan dagiti inar-aramid yo, inaramat ti Dios dagiti aramid yo tapno matongpal dagiti padto nga agsagaba ken matayto ti Messiah. Isunga ita, agbabawi kayo ken agsubli kayo iti Dios tapno maugasan dagiti basbasul yo.”

{{https://api.unfoldingword.org/obs/jpg/1/en/360px/obs-en-44-06.jpg?direct&}}

Permi a makaunget dagiti panguloen ti templo iti imbaga da Peter ken John isua tiniliw da isuda ket impan da iti pagbaludan. Ngem adu kadagiti tattao ti namati iti mensahe ni Peter, ket immabut ti bilang dagiti lallaki a namati ken ni Jesus iti lima ribu.

{{https://api.unfoldingword.org/obs/jpg/1/en/360px/obs-en-44-07.jpg?direct&}}

Iti sumaruno nga aldaw, impan dagiti panguloen dagiti Judio da Peter kenni John iti kangatoan a padi ken kadagiti panguloen ti relihiyon. Sinaludsod da kenni Peter ken John, “Babaen iti anya a pannakabalin nga inagasan yo daytoy pilay a tao?”

{{https://api.unfoldingword.org/obs/jpg/1/en/360px/obs-en-44-08.jpg?direct&}}

Simmungbat ni Peter kadakuada ket kinunana, “Naagasan babaen iti pannakabalin ni Jesus a Messiah daytoy lalaki a nakatakder iti sangoanan yo. Pinatay yo ni Jesus babaen ti panangilansa yo iti krus, ngem pinagungar isuna ti Dios! Linaksid yo isuna ngem awanen ti sabali pay wagas a pakaisalakanan malaksid iti pannakabalin ni Jesus!”

{{https://api.unfoldingword.org/obs/jpg/1/en/360px/obs-en-44-09.jpg?direct&}}

Nasdaaw dagiti panguloen ken ni Peter ken John agsipud ta nagsao a sitotored. Ammo da a gagangay dagitoy a lallaki ken awan ti adal da. Ngem malagip da a nakikadkadua dagitoy a lallaki kenni Jesus. Kalpasan a binutbuteng da ni Peter ken ni John ket pinalubusan dan ida.

//Maysa nga istorya a naggapu: Acts 3:1-4:22//
