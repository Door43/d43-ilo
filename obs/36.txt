====== 36. T**i Panagbaliw Ti Langa Ni Jesus**  ======

{{https://api.unfoldingword.org/obs/jpg/1/en/360px/obs-en-36-01.jpg?direct&}}

Iti maysa nga aldaw, intogot ni Jesus ti tallo kadagiti adalan na; ni Peter, James ken John. (Ti adalan nga agnagan ti John ket saan nga isu ti nangbautisar kenni Jesus.) Napan da iti maysa a nangato a bantay tapno agkararag.

{{https://api.unfoldingword.org/obs/jpg/1/en/360px/obs-en-36-02.jpg?direct&}}

Idi agkarkararag ni Jesus ket nagraniag ti rupa na iti kas karaniag ti init ken pimmudaw ti bado na a kas iti lawag nga awan ti siasinuman ditoy lubong a makaaramid iti daytoy.

{{https://api.unfoldingword.org/obs/jpg/1/en/360px/obs-en-36-03.jpg?direct&}}

Kalpasan daytoy ket nagpakita kadakuada ni Moses ken ni mammadto nga Elijah. Nagbiag dagitoy a tattao ginasgasut a tawen sakbay daytoy a kanito. Kinasarita da ni Jesus maipapan iti ipapatay na a mapasamak iti saan a mabayag idiay Jerusalem.

{{https://api.unfoldingword.org/obs/jpg/1/en/360px/obs-en-36-04.jpg?direct&}}

Kabayatan makikatkatongtong da Moses ken Elijah ken ni Jesus, kinuna ni Peter kenni Jesus, “Nasayaat launay nga agtalinaed tayo ditoy. Agaramid tayo iti tallu nga abung-abong, maysa para kanyam, maysa ken ni Moses, ken maysa met ken ni Elijah.” Saan nga ammu ni Peter ti ibagbaga na.

{{https://api.unfoldingword.org/obs/jpg/1/en/360px/obs-en-36-05.jpg?direct&}}

Kas agsasao ni Peter ket bimmaba ti maysa a naraniag nga ulep ket pinalikmutan na ida. Adda ti timek a naggapu iti ulep ket kunana, “Daytoy ti Anak ko nga ay-ayatek. Maay-ayoak kenkuana. Dumngeg kayo kenkuana!” Nagbuteng dagiti tallo nga adalan ket nagpakleb da iti daga.

{{https://api.unfoldingword.org/obs/jpg/1/en/360px/obs-en-36-06.jpg?direct&}}

Sinagid ida ni Jesus ket kinunana, “Saan kayo nga agbuteng. Tomakder kayo” Idi kimmita da iti aglawlaw ket ni laengen Jesus ti adda sadiay.

{{https://api.unfoldingword.org/obs/jpg/1/en/360px/obs-en-36-07.jpg?direct&}}

Nagsubli da Jesus ken dagiti tallo nga adalan manipud iti bantay. Kinuna ni Jesus kadakuada, “Saan yo pay laeng nga ibagbaga iti siasinoman ti maipapan iti napasamak ditoy. Iti saan a mabayag matayakto ngem agungarak met laeng. Kalpasan daytoy mabalin yonton nga ibaga ti napasamak kadagiti tattao.”

//Maysa nga istorya a naggapu: Matthew 17:1-9; Mark 9:2-8; Luke 9:28-36//
