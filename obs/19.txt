====== 19. Dagiti Mammadto ======

{{https://api.unfoldingword.org/obs/jpg/1/en/360px/obs-en-19-01.jpg?direct&}}

Iti entero a pakasaritaan dagiti Israelita ket nangibaun ti Dios kadagiti mammadto kadakuada. Mangngeg dagiti mammadto ti mensahe manipud iti Dios ken ibaga da met dagitoy a mensahe kadagiti tattao ti Dios.

{{https://api.unfoldingword.org/obs/jpg/1/en/360px/obs-en-19-02.jpg?direct&}}

Ni Elijah ket maysa a mammadto idi a ni Ahab ti ari ti pagarian ti Israel. Managdakdakes a tao ni Ahab ken isuna ti nangawis kadagiti tattao nga agdayaw iti palso a dios nga agnagan ti Baal. Kinuna ni Elijah kenni Ahab ket “Awanto ti todo wenno linnaaw iti pagarian ti Israel inggana nga ibagak.” Gapo iti daytoy ket permi ti unget ni Ahab.

{{https://api.unfoldingword.org/obs/jpg/1/en/360px/obs-en-19-03.jpg?direct&}}

Imbaga ti Dios ken Elijah a mapan iti maysa a waig iti kabakbakiran tapno ilemmengan na ni Ahab a nagbalak a mangpatay kenkuana. Iti tonggal agsapa ken rabii ket mangip-ipan kenkuana dagiti billit iti tinapay ken karne. Birbiruken ni Ahab ken dagiti suldado na ni Elijah ngem dida mabirukan isuna. Gapo iti nakaro a tikag ket natianan metten diay waig.

{{https://api.unfoldingword.org/obs/jpg/1/en/360px/obs-en-19-04.jpg?direct&}}

Isua napan ni Elijah iti kabangibang a pagilian. Adda iti dayta a pagilian ti maysa a balu nga adda anak na. Nganngani metten maibus ti kanen da gapo iti panagbisin. Ngem inaywanan da ni Elijah ket insabet ti Dios ti kasapulan da isua saan a naibusan ti garapon ti arina ken bote ti mantika da. Adda makan da iti lasud ti panawen ti panagbisin. Nagtalinaed ni Elijah idiay iti sumagmamano a tawen.

{{https://api.unfoldingword.org/obs/jpg/1/en/360px/obs-en-19-05.jpg?direct&}}

Kalpasan ti tallo ket kagudwa a tawen ket imbaga ti Dios kenni Elijah nga agsublin idiay pagarian ti Israel ket makisaonto ken ni Ahab agsipud ta iyeg manen ti Dios ti todo. Idi nakita ni Ahab ni Elijah kinunana, “Addaka met gayam ditoy sika a manggulgulo! Ngem simmungbat ni Elijah ket kinuna, “Sika ti manggulgulo! Tinallikudam ni Yahweh, ti pudno a Dios ken dinayaw mo ni Baal. Ibaon mo dagiti amin a tattao ti pagarian ti Israel idiay bantay Carmel.”

{{https://api.unfoldingword.org/obs/jpg/1/en/360px/obs-en-19-06.jpg?direct&}}

Immay amin idiay bantay Carmel dagiti tattao ti pagarian ti Israel agraman dagiti uppat a gasut ken limapulo a mammadto ni Baal. Kinuna ni Elijah kadagiti tattao, “Kasatno aya ti kinabayag na ti panangbaliwbaliw yo iti panunot yo?” No ni Yahweh ti Dios agserbi kayo kenkuana! No ni Baal ti dios ket agserbi kayo kenkuana!”

{{https://api.unfoldingword.org/obs/jpg/1/en/360px/obs-en-19-07.jpg?direct&}}

Kalpasanna ket kinuna ni Elijah kadagiti mammadto ni Baal, “Mangparti kayo iti bulug a baka ket isagana yo kas daton ngem saan kayo nga agar-arun iti apoy. Kastanto met ti aramidek. Ti Dios a makapasged iti apuy ket isu ti pudno a Dios.” Isua nangisagana dagiti papadi ni Baal iti daton ngem madi da nagpasged iti apuy.

{{https://api.unfoldingword.org/obs/jpg/1/en/360px/obs-en-19-08.jpg?direct&}}

Idi nagkararag dagiti mammadto ni Baal kenkuana kinunada, “Dinggen na kami Baal!” Agmalmalem a nagkarkararag ken nagpukpukkaw da ken sinugatsugat da pay ti bagi da ngem awan latta ti sungbat ti Baal.

{{https://api.unfoldingword.org/obs/jpg/1/en/360px/obs-en-19-09.jpg?direct&}}

Idi malemen ket nangisagana metten ni Elijah iti daton na iti Dios. Binilin na dagiti tattao nga ibuyat da ti sangapulo ket dua a dadakkel a burnay iti danom iti rabaw ti daton agingga a mabasa diay karne ket dagiti kayo ken uray pay ti daga iti aglawlaw ti pagdatonan.

{{https://api.unfoldingword.org/obs/jpg/1/en/360px/obs-en-19-10.jpg?direct&}}

Kalpasanna ket nagkararag ni Elijah a kunana, “Yahweh ket Dios ni Abraham ket Isaac ket ken Jacob. Paneknekam ita nga aldaw a sika ti Dios ti Israel ken paneknekam a siak ket adipen mo. Sungbatan nak tapno maamuan dagitoy a tattao a sika ti pudno a Dios.”

{{https://api.unfoldingword.org/obs/jpg/1/en/360px/obs-en-19-11.jpg?direct&}}

Dagus a bimmaba ti apuy manipud iti tangatang ket inoram na diay karne ket dagiti kayo ket dagiti bato ket dagiti tapuk ket ken uray pay diay danom nga adda iti aglawlaw ti pagidatonan. Idi nakita dagiti tattao daytoy ket nagrukbab da iti daga ket kinuna da, “Ni Yahweh isu ti Dios! Ni Yahweh isu ti Dios!”

{{https://api.unfoldingword.org/obs/jpg/1/en/360px/obs-en-19-12.jpg?direct&}}

Kalpasanna kinuna ni Elijah, “Madi yo ipalubus nga adda makalibas kadagiti mammadto ti Baal! Isua tiniliw dagiti tattao dagiti mammadto ni Baal ket inyadayo ida ni Elijah ken pinapatay na ida.

{{https://api.unfoldingword.org/obs/jpg/1/en/360px/obs-en-19-13.jpg?direct&}}

Ket kinuna ni Elijah kenni ari Ahab, “Agsubli ka a dagus idiay siudad ta umayen ti todo.” Iti saan a nabayag ket simmepnget ti tangatang ket mangrugi ti napigsa a todo. Pinasardeng ni Yahweh ti tikag ken pinaneknekan na nga isuna ti pudpudno a Dios.

{{https://api.unfoldingword.org/obs/jpg/1/en/360px/obs-en-19-14.jpg?direct&}}

Kalpasan ti panawen ni Elijah ket pinili ti Dios ti maysa a tao nga agnagan iti Elisha tapno agbalin a mammadto na. Adu a milagro ti inaramid ti Dios babaen kenni Elisha. Maysa kadagitoy a milagro ket napasamak kenni Naaman a panguloen dagiti kabusor da. Addaan isuna iti nakaro a sakit iti kudil. Nadamag na ti maipapan ken ni Elisha isua napan tapno kiddawen na nga agasan isuna ni Elisha. Binilin ni Elisha ni Naaman nga apan na itapug ti bagi na idiay karayan ti Jordan iti mamin pito a daras.

{{https://api.unfoldingword.org/obs/jpg/1/en/360px/obs-en-19-15.jpg?direct&}}

Idi unonana ket nakaunget ni Naaman ken madi na kayat nga aramiden daytoy ta kasla maysa a minamaag. Ngem binaliwan na met laeng ti panonot na ket napan na intapug iti namin pito a daras ti bagi na idiay karayan ti Jordan. Iti maudi a daras ket naagasan a naan-anay ti kudil na. Inagasan ti Dios isuna.

{{https://api.unfoldingword.org/obs/jpg/1/en/360px/obs-en-19-16.jpg?direct&}}

Nangibaun ti Dios iti adu pay a mammadto. Amin da imbaga da nga isardeng dagiti tattao ti panagdaydayaw da kadagiti didiosen ken rugian da nga ipakita ti hustisia ken kaasi kadagiti dadduma. Binallaagan dagiti mammadto dagiti tattao a no madi da nga isardeng ti dakes nga aramid da ken rugian ti agtolnog iti Dios ket ukomento ida ti Dios kas nagbasol ken dusaen nanto ida.

{{https://api.unfoldingword.org/obs/jpg/1/en/360px/obs-en-19-17.jpg?direct&}}

Kaaduan kadagiti tiempo ket saan a nagtolnog dagiti tattao iti Dios. Masansan a malmaltratoen da dagiti mammadto ken no dadduma ket patpatayen da pay ida. Iti naminsan ket inkabil da ti mammadto a ni Jeremiah iti maysa a namagaan a bubun ken pinanawan da isuna tapno matay idiay. Limned isuna iti pitak nga adda iti uneg ti bubun ket ngem naasian diay ari kenkuana ket minandaran na dagiti adipen na nga alaen da ni Jeremiah manipud iti bubun sakbay a matay isuna.

{{https://api.unfoldingword.org/obs/jpg/1/en/360px/obs-en-19-18.jpg?direct&}}

Nagtultuloy a nagsao dagiti mammadto para iti Dios uray pay no kagurgura ida dagiti tattao. Binallaagan da dagiti tattao a perdien ti Dios ida no saan da nga agbabawi kadagiti basol da. Impalagip da met kadagiti tattao ti kari nga umayto ti Messiah ti Dios.

//A Bible story from: 1 Kings 16-18; 2 Kings 5; Jeremiah 38//
