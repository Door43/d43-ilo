====== 43. **Nangrugi Ti Iglesia**  ======

{{https://api.unfoldingword.org/obs/jpg/1/en/360px/obs-en-43-01.jpg?direct&}}

Kalpasan a nagsubli ni Jesus idiay langit, nagtalinaed dagiti adalan idiay Jerusalem kas imbilin ni Jesus nga aramidenda. Kanayon nga aguummong dagiti namati tapno agkararag.

{{https://api.unfoldingword.org/obs/jpg/1/en/360px/obs-en-43-02.jpg?direct&}}

Tinawen iti tonggal limapulo nga aldaw kalpasan ti pannakarambak ti Ilalabas ti Patay, ramrambakan dagiti Judio ti napateg nga aldaw a maaw-awagan iti Pentecostes. Ti Pentecostes ket ti tiempo a panangrambak dagiti Judio iti pannakaapit dagiti trigo. Mapmapan idiay Jerusalem dagiti Judio manipud iti intero a lubong tapno agmaymaysa da a mangrambak iti aldaw ti Pentecostes. Ti aldaw Pentecostes iti daytoy a tawen ket maysa a lawas kalpasan ti panagsubli ni Jesus sadiay langit.

{{https://api.unfoldingword.org/obs/jpg/1/en/360px/obs-en-43-03.jpg?direct&}}

Kabayatan a naguummong dagiti namati ket killaat a napno ti balay nga ayanda iti daranudor a kasla napigsa nga angin. Kalpasan na adda dagiti kasla dildila nga apuy ti nagparang iti ngatoen dagiti ulo dagiti tonggal namati. Napunno da amin iti Espirito Santo ken nangrugi da a nagsao kadagiti sabali a pagsasao.

{{https://api.unfoldingword.org/obs/jpg/1/en/360px/obs-en-43-04.jpg?direct&}}

Idi nangngeg dagiti tattao idiay Jerusalem ti ringgor ket immay dagiti adu a tattao tapno kitaen da nu anya ti mapaspasamak. Idi nangngeg dagiti tattao nga ibagbaga dagiti namati kadagiti nakaskasdaaw nga araramid ti Dios ket nasdaaw da ta nangngeg da dagitoy manipud iti bukod da a pagsasao.

{{https://api.unfoldingword.org/obs/jpg/1/en/360px/obs-en-43-05.jpg?direct&}}

Inakusar dagiti dadduma a tattao a nabartek dagiti adalan. Ngem timmakder ni Peter ket kinunana kadakuada, “ Dumngeg kayo kanyak! Dagitoy a tattao ket saan a nabartek! Daytoy ti pannakatongpal ti padto nga imbaga ni mammadto a Joel maipapan iti imbaga ti Dios nga, “Iti maudi nga al-aldaw ket ibuyat kunto ti Espiritok,”

{{https://api.unfoldingword.org/obs/jpg/1/en/360px/obs-en-43-06.jpg?direct&}}

“Lallaki nga Israelita! Ni Jesus ket maysa a tao a nagaramid kadagiti adu a nabibileg a pagilasinan ken pagsidsiddaawan babaen iti pannakabalin ti Dios. Nakita ken ammoyo daytoy ngem pinatay yo isuna babaen iti panangilansa iti krus!”

{{https://api.unfoldingword.org/obs/jpg/1/en/360px/obs-en-43-07.jpg?direct&}}

Numan pay natay ni Jesus ket pinagungar ti Dios isuna manipud kadagiti natay. Daytoy ti pannakatongpal ti naipadto a, ‘saan mo nga ipalubos nga agrupsa ti Nasantoan nga Adipen mo iti tanem.’ Dakami ti saksi iti kinapudno a pinangpagungar ti Dios kenni Jesus.’”

{{https://api.unfoldingword.org/obs/jpg/1/en/360px/obs-en-43-08.jpg?direct&}}

“Naitag-ayen ni Jesus ita iti makannawan nga ima ti Dios Ama ken imbaun ni Jesus ti Espirito Santo kas inkari na nga aramiden. Ti Espirito Santo ti mangar-aramid kadagiti bambanag a makitkita ken mangmangngeg yo ita.”

{{https://api.unfoldingword.org/obs/jpg/1/en/360px/obs-en-43-09.jpg?direct&}}

“Inlansa yo iti krus daytoy a Jesus. Ngem nalawag nga ammoyo a pinagbalin ti Dios ni Jesus nga Apo ken Messiah!”

{{https://api.unfoldingword.org/obs/jpg/1/en/360px/obs-en-43-10.jpg?direct&}}

Kasta launay ti pannakasagid dagiti tattao a dumdumngeg kenni Peter gapo kadagiti banag nga imbaga na. Gapo iti daytoy, dinamag da kenni Peter ken kadagiti adalan “Kakabsat, anya ngarud ti nasken nga aramiden mi?”

{{https://api.unfoldingword.org/obs/jpg/1/en/360px/obs-en-43-11.jpg?direct&}}

Simmungbat ni Peter kadakuada ket kinunana, “Masapul nga agbabawi ti tonggal maysa kadakayo ken mabautisaran babaen iti nagan ni Jesu-Kristo tapno pakawanen ti Dios dagiti basbasolyo. Kalpasan na, itednanto met kadakayo ti sagut ti Espirito Santo.”

{{https://api.unfoldingword.org/obs/jpg/1/en/360px/obs-en-43-12.jpg?direct&}}

Agarup tallo ribu a tattao ti namati iti imbaga ni Peter ket nagbalin da nga adalan ni Jesus. Nagpabautisar da ket nagbalin da a paset ti Iglesia idiay Jerusalem.

{{https://api.unfoldingword.org/obs/jpg/1/en/360px/obs-en-43-13.jpg?direct&}}

Nagtultuloy dagiti adalan a dimdimngeg kadagiti sursuro dagiti apostol, inusar da ti tiempo da makapagtitipon da. Agkakadua da met a nangnangan ken nagkarkararag. Rinagrag-o da ti panagkakadua da a nagdaydayaw iti Dios ken imbingay da kadagiti kakadua da dagiti amin a sanikua da. Nasayaat ti nagbalin a pakadamagan ti tonggal maysa kadakua da. Inaldaw nga adu ti mainay-nayon a namati iti bilang da.

//Maysa nga istorya a naggapu: Acts 2//
