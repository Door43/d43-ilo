====== 37. Pinagungar Ni Jesus Ni Lazarus Manipud Iti Patay ======

{{https://api.unfoldingword.org/obs/jpg/1/en/360px/obs-en-37-01.jpg?direct&}}

Maysa nga aldaw nakaawat ni Jesus iti damag a nakaro ti sakit ni Lazarus. Nasinged a gayyem ni Jesus ni Lazarus ken dagiti dua a kakabsat na nga agnagan iti Mary ken Martha. Idi nangngeg ni Jesus daytoy a damag, kinunana, “ Saan na nga ipatay daytoy a sakit ngem maipaay daytoy iti pakaidayawan ti Dios.” Ay-ayaten ni Jesus dagiti gagayyem na ngem nagtalinaed pay isuna iti dua nga aldaw iti ayan na.

{{https://api.unfoldingword.org/obs/jpg/1/en/360px/obs-en-37-02.jpg?direct&}}

Kalpasan a naglabas ti dua nga aldaw ket kinuna ni Jesus kadagiti adalan na, “Agsubli tayon idiay Judea.” Simmungbat dagiti adalan ket kinunada, “Ngem Maestro, katno laeng idi pinanggep daka a papatayen dagiti tattao iti dayta a lugar!” Ngem kinuna ni Jesus, “Nakatorogen ti gayyem ko a ni Lazarus ket masapul a mapan ko riingen isuna.”

{{https://api.unfoldingword.org/obs/jpg/1/en/360px/obs-en-37-03.jpg?direct&}}

Simmungbat dagiti adalan ni Jesus ket kinunada, “Apo, nu matmatorug laeng ni Lazarus ket sigurado nga umimbagto isuna.” Ngem imbaga ni Jesus ti kinapudno kadakuada, “Natayen ni Lazarus. Maragsakanak ta awanak sadiay tapno mamati kayo kaniak.”

{{https://api.unfoldingword.org/obs/jpg/1/en/360px/obs-en-37-04.jpg?direct&}}

Idi nakadanun ni Jesus iti ili da Lazarus ket uppaten nga aldaw ti napalabas manipud idi natay ni Lazarus. Simmabat ni Martha kadakuada ket kinunana, “Apo, nu adda ka laeng saan koma a natay ti kabsat ko. Ngem ammuk nga ited ti Dios kenka aniaman a dawaten kenkuana.”

{{https://api.unfoldingword.org/obs/jpg/1/en/360px/obs-en-37-05.jpg?direct&}}

Simmungbat ni Jesus, “Siak ti Panagungar ken ti Biag. Siasinoman a mamati kaniak ket agbiag, uray pay nu matay. Amin a mamati kaniak ket saanto pulos a matay. Mamati ka kadi iti daytoy?” Simmungbat ni Martha ket kinunana, “Wen Apo! Mamatiak a sika ti Messiah, ti Anak ti Dios.”

{{https://api.unfoldingword.org/obs/jpg/1/en/360px/obs-en-37-06.jpg?direct&}}

Kalpasan daytoy simmangpet ni Mary ket nagparintomeng isuna iti sangoanan ni Jesus ket kinunana, “Apo, nu adda ka laeng koma ditoy, saan pay koma a natay ti kabsat ko.” Sinaludsod ni Jesus kadakuada, “Sadinno ti nangikabilan yo ken ni Lazarus?” Simmungbat da, “Impan min iti tanem. Umay ka ta intayo kitaen.” Nagsangit ni Jesus kalpasan daytoy.

{{https://api.unfoldingword.org/obs/jpg/1/en/360px/obs-en-37-07.jpg?direct&}}

Ti nakaitaneman na ket maysa a kuweba nga addaan iti bato a maitolid kas kalub ti ruangan na. Kinuna ni Jesus idi nakadanon iti tanem, “Itolid yo ti bato.” Ngem kinuna ni Mary, “Uppat nga aldawen a a natay isuna. Nabangsiten ti angut na!”

{{https://api.unfoldingword.org/obs/jpg/1/en/360px/obs-en-37-08.jpg?direct&}}

Simmungbat ni Jesus ket kinunana, “Saan ko kadi nga imbaga a makita yo ti dayag ti Dios nu mamati kayo kaniak?” Intolid da ngarud ti bato a kalub ti tanem.

{{https://api.unfoldingword.org/obs/jpg/1/en/360px/obs-en-37-09.jpg?direct&}}

Kimmita ni Jesus iti langit ket kinunana, “Ama, agyamanak ta dumdumgeg ka kaniak. Ammok a kanayon a dengdenggennak ngem ibagak daytoy para kadagiti amin a tattao a nakatakder ditoy tapno mamati da nga imbaon nak.” Nagpukkaw ni Jesus ket kinunana, “Lazarus, rummuar ka!”

{{https://api.unfoldingword.org/obs/jpg/1/en/360px/obs-en-37-10.jpg?direct&}}

Rimmuar ngarud ni Lazarus a nabalkot pay laeng iti lupot a pang natay. Kinuna ni Jesus kadakuada, “Tolongan yo isuna a mangikkat iti lupot ket ruk-atan yo isuna!” Adu dagiti namati a Judio ken ni Jesus gapo iti daytoy a milagro.

{{https://api.unfoldingword.org/obs/jpg/1/en/360px/obs-en-37-11.jpg?direct&}}

Ngem nagimon dagiti panguloen ti relihiyon isua nagguummong da tapno planoen da nu kasatnu da a papatayen ni Jesus ken ni Lazarus.

//Maysa nga istorya a naggapu: John 11:1-46//
