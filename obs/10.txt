====== 10. Dagiti Sangapulo A Didigra ======

{{https://api.unfoldingword.org/obs/jpg/1/en/360px/obs-en-10-01.jpg?direct&}}

Napan da Moses ken Aaron iti ayan ti Pharaoh. Ket kinuna da kenkuana, “Daytoy ti imbaga ti Dios ti Israel, ‘palubusam dagiti tattaok.’” Ngem madi a dumngeg ni Pharaoh kadakuada. Imbes a palubusan na a pumanaw dagiti Israelita ket pinilt na pay ketdi ida nga agtrabaho iti narigrigat.

{{https://api.unfoldingword.org/obs/jpg/1/en/360px/obs-en-10-02.jpg?direct&}}

Ket saan latta a pinalubusan ti Pharaoh dagiti Israelita isu a nangted ti Dios ti sangapulo a nakabutbuteng a didigra idiay Egypt. Babaen kadagitoy a didigra ket inpakita ti Dios iti Pharaoh a napigpigsa isuna ngem ti Pharaoh ken amin a dididiosen idiay Egypt.

{{https://api.unfoldingword.org/obs/jpg/1/en/360px/obs-en-10-03.jpg?direct&}}

Pinagbalin ti Dios a dara ti danum ti karayan a Nile ngem saanlattaa pinalubusan ni Pharaoh dagiti Israelita.

{{https://api.unfoldingword.org/obs/jpg/1/en/360px/obs-en-10-04.jpg?direct&}}

Nangibaun ti Dios kadagiti karag iti intero nga Egypt. Idi nagpakpakaasi ti Pharaoh kenni Moses nga ikkatenna dagitoy. Ngem kalpasan a natay dagiti amin a karag ket pinatangken ti Pharaoh ti puso na ken saan na a pinalubusan a pumanaw dagiti Israelita.

{{https://api.unfoldingword.org/obs/jpg/1/en/360px/obs-en-10-05.jpg?direct&}}

Isu nga inted ti Dios ti didigra ti timtimel ken ti didigra dagiti ngilngilaw. Ket pinaayaban manen ti Pharaoh da Moses ken Aaron ken imbaga na a nu ikkaten da dagiti dididgra ket palubusan na dagiti Israelita a pumanaw idiay Egypt. Idi nagkararag ni Moses ket inikkat ti Dios dagiti ngilaw manipud idiay Egypt. Ngem pinatangken manen ti Pharaoh ti puso na ket saan na a pinalubusan a pumanaw dagiti tattao.

{{https://api.unfoldingword.org/obs/jpg/1/en/360px/obs-en-10-06.jpg?direct&}}

Ti simmaruno ket pinagsakit ti Dios amin dagiti dengdengwen dagiti taga Egypt ket natay da. Ngem pinatangken pay ti Pharaoh ti puso na ket saan na pinalubusan dagiti Israelita.

{{https://api.unfoldingword.org/obs/jpg/1/en/360px/obs-en-10-07.jpg?direct&}}

Isunga imbaga ti Dios kenni Moses a mangipurwak iti dapo iti angin iti sanguanan ti Pharaoh. Idi inaramid na daytoy ket naaddaan dagiti taga Egypt kadagiti litteg ngem awan kadagiti Israelita. Pinatangken ti Dios ti puso ni Pharaoh ket saan na latta a pinalubusan dagiti Israelita.

{{https://api.unfoldingword.org/obs/jpg/1/en/360px/obs-en-10-08.jpg?direct&}}

Kalpasan dayta ket pinagtudo ti Dios iti uraro a nangdadael kadagiti mulmula idiay Egypt ken nangpatay kadagiti tattao a rimmuar. Pinaayaban manen ti Pharaoh da Moses ken Aaron ket kunana, “Nagbasolak. Mabalin yun ti mapan.” Isua nagkararag ni Moses ket nagsardeng ti uraro.

{{https://api.unfoldingword.org/obs/jpg/1/en/360px/obs-en-10-09.jpg?direct&}}

Ngem nagbasol manen ni Pharaoh ket pinatangken na ti puso na. Saan na manen a pinalubusan dagiti Israelitaa mawayawayaan.

{{https://api.unfoldingword.org/obs/jpg/1/en/360px/obs-en-10-10.jpg?direct&}}

Isua nangted ti Dios ti nakaad-adu a dudon iti intero nga Egypt. Ket kinnan dagiti dudon dagiti amin a mulmula a saan a pinerdi ti tudo ti uraro.

{{https://api.unfoldingword.org/obs/jpg/1/en/360px/obs-en-10-11.jpg?direct&}}

Kalpasanna nangibaon ti Dios iti sipnget a nagpaut iti tallo nga aldaw. Nagsipnget launay isua saan a makaruar dagiti taga Egypt kadagiti babbalay. Ngem adda lawag iti pagnanaedan dagiti Israelita.

{{https://api.unfoldingword.org/obs/jpg/1/en/360px/obs-en-10-12.jpg?direct&}}

Kalpasan dagitoy a siam a didigra ket kaskasdi a saan a pinalubusan ti Pharaoh dagiti Israelita. Agsipud ta saan a dumdumngeg ti Pharaoh plinano ti Dios nga mangiyeg ti maysa pay a didigra.Daytoy ti mangbaliw iti panunot ti Pharaoh.

//Maysa nga istorya iti biblia a naggapu: Exodo 5-10 //
