====== 2. Simrek Ti Basol Iti Lubong ======

{{https://api.unfoldingword.org/obs/jpg/1/en/360px/obs-en-02-01.jpg?direct&}}

Agbibiag ni Adam ken ti asawa na a siraragsak idiay napintas a minuyongan nga inaramid ti Dios para kadakuada. Awan ti badbado da idi ngem numan pay kasta ket saan da a nakarikna iti panagbain gapo ta awan pay laeng iti basol iti daytoy lubong. Kankanayon da a magmagna iti napintas a minuyongan ken makikatkatongtongda iti Dios

{{https://api.unfoldingword.org/obs/jpg/1/en/360px/obs-en-02-02.jpg?direct&}}

Ngem adda iti maysa a nasikap nga uleg idiay napintas a minuyongan. Dinamagna iti babae, “Imbaga kadi kenka ti Dios a saan ka a mabalin a mangan ti anyaman a bunga ti kayo iti napintas a minuyongan?”

{{https://api.unfoldingword.org/obs/jpg/1/en/360px/obs-en-02-03.jpg?direct&}}

Simmungbat iti babae a kunana, “Imbaga ti Dios a mabalin mi a kanen ti bunga ti aniaman a kayo malaksid iti bunga ti kayo ti pannakaammu iti nasayaat ken kinadakes. Imbaga ti Dios kada kami a nu kanenyo iti bunga wenno sagidenyo ket matay kayo.’”

{{https://api.unfoldingword.org/obs/jpg/1/en/360px/obs-en-02-04.jpg?direct&}}

Sinungbatan ti uleg ti babae, “Saan a pudno dayta! saan kayonto a matay. Ammu ti Dios a nu kanenyo ket agbalin kayo a kas kanyana ken maawatan yonto ti nasayaat ken kinadakes a kas kanyana.”

{{https://api.unfoldingword.org/obs/jpg/1/en/360px/obs-en-02-05.jpg?direct&}}

Nakita ti babae diay bunga a napintas ken naimas ti buya na. ket tinarigagayan na met nga agbalin isuna a nasirib. Isua nangpuros iti bunga ket kinnan na. Ket inikkan na iti asawa na a kadwa na ket nangan met.

{{https://api.unfoldingword.org/obs/jpg/1/en/360px/obs-en-02-06.jpg?direct&}}

Dagus a nalukatan dagiti matmata da ket naamiris da nga isuda ket lamulamo. Pinadas da nga abbungan ti bagbagi da babaen iti panagdait da iti bulbulong a kas pannakabado da.

{{https://api.unfoldingword.org/obs/jpg/1/en/360px/obs-en-02-07.jpg?direct&}}

Ket nangngeg ti lalaki ken ti asawana ti arimpadek ti Dios a magmagna iti napintas a minuyongan.  Naglemmeng da a dua manipud iti Dios. Ngem inayaban ti Dios ti lalaki, “Ayan mo?” Simmungbat ni Adam ket kinuna na, “Nangeg ko a magmagna ka iti minuyongan ket nagbutengak gapo ta lamulamoak. Isua naglemmengak.”

{{https://api.unfoldingword.org/obs/jpg/1/en/360px/obs-en-02-08.jpg?direct&}}

Ket dinamag ti Dios, “Sino ti nangibaga a lamulamo ka? Nangan ka kadi ti bunga nga inbagak a saan mo a kanen?” Simmungbat ti lalaki ket kinuna na, “Daytoy babae nga inted mo kanyak isu ti nangted ti bunga.” Ket ti Dios sinaludsod na iti babae, “Anya ti inaramid mo?” Ket simmungbat ti babae, “Inallilawnak diay uleg.”

{{https://api.unfoldingword.org/obs/jpg/1/en/360px/obs-en-02-09.jpg?direct&}}

Kinuna ti Dios iti uleg, “Mailunod ka! Aguyas ka babaen iti tianmo ket mangan kanto ti tapok. Sika ken ti babae ket agginnura ken uray pay dagiti anannakyo ket agginnuranto met. Ti kaputotan ti babae ket rim-iten nanto ti ulom ket sugatemto met iti mukod na.”

{{https://api.unfoldingword.org/obs/jpg/1/en/360px/obs-en-02-10.jpg?direct&}}

Imbaga ti Dios iti babae, “Aramidek a nakasaksakitto ti pagpasngay mo iti anak. Ken tarigagayemto iti asawam ken iturayan nakanto.”

{{https://api.unfoldingword.org/obs/jpg/1/en/360px/obs-en-02-11.jpg?direct&}}

Imbaga ti Dios iti lalaki, “Dimngeg ka iti asawam ken nagsukirka kaniak. Tatta mailunod iti daga ket kasapulamon ti agtrabaho ti kasta unay tapno adda kanem. Ket matay kanto ken agsubli ti bagim iti tapuk. Pinanaganan ti lalaki ti asawa na ti Eve. Ti kayat na saoen ket “mannangted ti biag” gapo ta agbalin isuna nga Inang dagiti amin a tattao. Kinawesan ti Dios ni Adam ken Eve babaen iti kudil ti ayup.

{{https://api.unfoldingword.org/obs/jpg/1/en/360px/obs-en-02-12.jpg?direct&}}

Ket imbaga ti Dios, “Itatta a nagbalinen a kas kadatayo dagiti tattao babaen iti pannakaammu da iti nasayaat ken iti dakes. Kasapulan a saan da a mapalubusan a mangan manen iti bunga iti kayo ti biag ken agbiagda nga awan inggana.” Isua impaadayo ti Dios ni Adam ken Eve manipud iti napintas a minuyongan. Ket pinabantayan ti Dios iti dakkel ken mannakabalin nga anghel iti ruangan iti minuyongan tapno awan iti uray maysa a makapangan ti bunga ti kayo iti biag.

//Istorya Iti Biblia: Genesis 3//
