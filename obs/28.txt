====== 28. T**i Nabaknang A Mangiturturay**  ======

{{https://api.unfoldingword.org/obs/jpg/1/en/360px/obs-en-28-01.jpg?direct&}}

Iti maysa nga aldaw ket adda agkabanwag a nabaknang a panguloen ti napan ken nagsaludsod kenni Jesus. Kinunana, “Naimbag a maestro ket anya kadi ti aramidek tapno magun-od ko ti biag nga agnanayon?” Kinuna ni Jesus kenkuana, “Apay nga inawagan nak iti ‘naimbag’? Maymaysa laeng ti naimbag ken ti Dios dayta. Ngem no kayat mo a magun-od ti biag nga agnanayon ket tongpalem dagiti bilbilin ti Dios.”

{{https://api.unfoldingword.org/obs/jpg/1/en/360px/obs-en-28-02.jpg?direct&}}

“Anya kadagitoy ti nasken a surotek?” dinamag na. Kinuna ni Jesus, “Saan ka mamapatay. Saan ka a makikamalala. Saan ka nga agtakaw. Saan ka nga agulbod. Dayawem ni amam kenni inam ket ken ayatem ti karrubam a kas iti panagayat mo iti bagim.”

{{https://api.unfoldingword.org/obs/jpg/1/en/360px/obs-en-28-03.jpg?direct&}}

Ngem kinuna ti baro, “Tinongpal ko amin dagita a bibilin manipud pay idi ubingak. Anya pay kadi ti kasapulak nga aramiden tapno maaddaanak iti biag nga agnanayon?” Kimmita ni Jesus kenkuan ket inayat na daytoy.

{{https://api.unfoldingword.org/obs/jpg/1/en/360px/obs-en-28-04.jpg?direct&}}

Simmungbat ni Jesus, “No kayat mo ti agbalin a naan-anay ket mapan mo ilako dagiti amin a sanikuam ken ited mo ti kuwartam kadagiti marigrigat ket maaddaan kanto iti gameng idiay langet. Kalpasan dayta ket umay ka ket suroten nak.”

{{https://api.unfoldingword.org/obs/jpg/1/en/360px/obs-en-28-05.jpg?direct&}}

Idi nangngeg ti baro ti imbaga ni Jesus ket naladingitan launay daytoy Gapo ta nabaknang isuna ken saan na kayat a mapukaw dagiti sanikuana. Timmallikod ti baro ken pinanawan na ni Jesus.

{{https://api.unfoldingword.org/obs/jpg/1/en/360px/obs-en-28-06.jpg?direct&}}

Kalpasan daytoy ket kinuna ni Jesus kadagiti adalan na, “Nagrigaten aya a makastrek dagiti nababaknang iti pagarian ti Dios! Wen ket nalaklaka pay ti kamelio ti sumrek iti abut ti dagum ngem iti nabaknang a tao a sumrek iti pagarian ti Dios.”

{{https://api.unfoldingword.org/obs/jpg/1/en/360px/obs-en-28-07.jpg?direct&}}

Idi nangngeg dagiti adalan ti imbaga ni Jesus ket nasdaaw da ket kinuna da, “Siasino ngarud ti mabalin a maisalakan?”

{{https://api.unfoldingword.org/obs/jpg/1/en/360px/obs-en-28-08.jpg?direct&}}

Idi nangngeg dagiti adalan ti imbaga ni Jesus ket nasdaaw da ket kinuna da, “Siasino ngarud ti mabalin a maisalakan?”

{{https://api.unfoldingword.org/obs/jpg/1/en/360px/obs-en-28-09.jpg?direct&}}

Kinuna ni Peter kenni Jesus, “Pinanawan mi amin a sanikua mi ket sinorot daka. Anianto met ti magun-od mi?”

{{https://api.unfoldingword.org/obs/jpg/1/en/360px/obs-en-28-10.jpg?direct&}}

Simmungbat ni Jesus, “Dagiti amin a mangpanaw iti balay ket kakabsat ket ama ket ina ket anak ket wenno sanikua a para kanyak ket makaawatto iti maminsangagasut a daras ken maawatnanto pay ti biag nga agnanayon. Ngem adunto dagiti umuna a maudi ket ken adunto met dagiti maudi nga umun-una.”

//Maysa nga istorya a naggapu: Matthew 19:16-30; Mark 10:17-31; Luke 18:18-30//
