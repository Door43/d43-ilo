====== 6. Nangisabet Ti Dios Para Kenni Isaac ======

{{https://api.unfoldingword.org/obs/jpg/1/en/360px/obs-en-06-01.jpg?direct&}}

Idi lakay launayen ni Abraham ket dimmakelen ti anak na a ni Isaac. Isua imbaun ni Abraham ti maysa kadagiti adipen na nga agsubli iti ili a nagnaedan dagiti kabagiana ken ag-awit iti maysa a balasang tapno asawaen ti anak na a ni Isaac.

{{https://api.unfoldingword.org/obs/jpg/1/en/360px/obs-en-06-02.jpg?direct&}}

Kalpasan ti adayu unay a panagdaldalyasat dagiti kabagiyan ni Abraham iti daga a pagpagiyanan da ket inturong ni Apo Dios ti adipen kenni Rebekah. Isuna ket apoko ti kabsat ni Abraham.

{{https://api.unfoldingword.org/obs/jpg/1/en/360px/obs-en-06-03.jpg?direct&}}

Immanamung ni Rebekah a panawana ti pamilyana ket makisubli idjay balay ni Isaac a kadwana diay adipen. Dagus nga inasawa ni Isaac ni Rebekah idi simmangpet da.

{{https://api.unfoldingword.org/obs/jpg/1/en/360px/obs-en-06-04.jpg?direct&}}

Kalpasan ti adu a tiempo ket natay ni Abraham ket amin dagiti kari nga imbaga ti Dios kekuana ket naipasa kenni Isaac. Inkari ti Dios kenni abraham a maaddaan ti saan a mabilang a kaputotan ngem saan nga agkaanak ni Rebekah nga asawa ni Isaac.

{{https://api.unfoldingword.org/obs/jpg/1/en/360px/obs-en-06-05.jpg?direct&}}

Inkararagan ni Isaac ni Rebekah ket pinalubusan ti Dios a nagsikog iti singin. Kanayon nga agbinnalabal dagitoy a dua nga ubbing idi addada pay laeng uneg ti tian ni Rebekah isua sinaludsod ni Rebekah iti Dios nu anya mapaspasamak.

{{https://api.unfoldingword.org/obs/jpg/1/en/360px/obs-en-06-06.jpg?direct&}}

Imbaga ti Dios kenni Rebekah, "Dua a nasion ti maadda manipud kadagiti dua nga annak mo a lallaki nga adda dita buksit mo. Agbinnalabal da a dua ket pagserbiyan ton diay natataengan nga anak diay ub-ubing."

{{https://api.unfoldingword.org/obs/jpg/1/en/360px/obs-en-06-07.jpg?direct&}}

Idi naipasngay dagiti annak ni Rebekah ket nalabbaga ken barbonan ti immuna a rinumuar ket ninaganan da isuna ti Esau. Rinumuar met ti ub-ubing nga ig-iggemanna ti mukod ni Esau ket ninaganan da isuna ti Jacob.

//Maysa nga istorya iti Biblia a naggapu: Genesis 24:1-25:26//
