====== 35. T**i Pakaistoryaan Ti Manangasi Nga Ama**  ======

{{https://api.unfoldingword.org/obs/jpg/1/en/360px/obs-en-35-01.jpg?direct&}}

Maysa nga aldaw agisursuro ni Jesus kadagiti adu nga agsingsingir iti buwis ken dadduma pay a managbasol nga immay tapno dumngeg kenkuana.

{{https://api.unfoldingword.org/obs/jpg/1/en/360px/obs-en-35-02.jpg?direct&}}

Adda sumagmamano a panguloen ti relihiyon ti nangrugi a nangdillaw ken ni Jesus idi nakakita da a tratratoen na kas gagayyemen dagiti managbasol. Gapu iti daytoy, imbaga ni Jesus kadakuada daytoy nga istorya.

{{https://api.unfoldingword.org/obs/jpg/1/en/360px/obs-en-35-03.jpg?direct&}}

Adda ti maysa a lalaki nga addaan iti dua a putot a lallaki. Kinuna ti maikadua a putot na, ‘Ama, kayat kun nga alaen ti tawid ko tattan!’ Ginudua ngarud ti ama ti sanikua na para kadagiti dua a putot na.

{{https://api.unfoldingword.org/obs/jpg/1/en/360px/obs-en-35-04.jpg?direct&}}

Idi naalan ti maikadua a putot dagiti amin a tawid na ket pimmanaw ken napan daytoy iti adayu a lugar. Sadiay binusbos na ti kwarta na iti dakes a wagas.

{{https://api.unfoldingword.org/obs/jpg/1/en/360px/obs-en-35-05.jpg?direct&}}

Iti saan a mabayag, adda dimteng a nkaro a panagbisin iti lugar a napanan diay maikadua nga anak a lalaki ket awanen idi ti kwarta na nga igatang na iti kanen na. Gapu iti daytoy ket nagbiruk iti trabaho a mabalin na a sumrekan ket nagbalin a tagapakan kadagiti baboy. Kakaasi isuna ken nabisbisinan isua nangan payen iti kanen dagiti baboy.

{{https://api.unfoldingword.org/obs/jpg/1/en/360px/obs-en-35-06.jpg?direct&}}

Kamaudianan na ket kinuna daytoy a maikadua nga anak a lalaki iti bagi na. ‘Ania ti ar-aramidek? Adda aglaplapusanan a taraon dagiti amin nga adipen ni amak ngem apay ta addaak ditoy a mabisbisinan. Agsubliak ngarud ken ni amak ket ibagak kenkuana nga alaennak kas maysa kadagiti adipen na.’”

{{https://api.unfoldingword.org/obs/jpg/1/en/360px/obs-en-35-07.jpg?direct&}}

Nagsubli ngarud ti maikadua nga anak idiay balay ti ama na. Idi adayo pay laeng isuna ket nabigbig ti Ama na isuna ket naasian launay kenkuana. Nagtaray a simmabat daytoy ket inarakup ken inungoan na ti anak na.”

{{https://api.unfoldingword.org/obs/jpg/1/en/360px/obs-en-35-08.jpg?direct&}}

“Kinuna ti maikadua nga anak iti ama na, ‘Ama, nagbasolak iti Dios ken uray pay kenka. Saanakon a maikari kas anak mo.’”

{{https://api.unfoldingword.org/obs/jpg/1/en/360px/obs-en-35-09.jpg?direct&}}

“Ngem kinuna ti ama iti maysa kadagiti adipen na, ‘darasem ti mapan mangala kadagiti kasasayaatan a bado ket isuot mo dagitoy iti anak ko! Ikkam pay iti singsing ti ramay na ken sapatos iti saka na. Partien yo pay diay kalulukmegan nga urbon ti baka ta agrambak tayo gapo ta natay ti maikadua a putot ko ngem ita ket sibibiag manen! Napukaw isuna ngem nasarakan manen!”

{{https://api.unfoldingword.org/obs/jpg/1/en/360px/obs-en-35-10.jpg?direct&}}

“Nangrugi ngarud dagiti tattao a nagrambak. Iti saan a mabayag ket simmangpet ti inauna nga anak manipud idiay taltalon a pagtartrabahoan na. Nangngeg na ti musika ken nakita na dagiti agsasala ket nagmangngamangnga agsipud ta saan na nga ammo ti mapaspasamak.”

{{https://api.unfoldingword.org/obs/jpg/1/en/360px/obs-en-35-11.jpg?direct&}}

“Idi natakuatan ti inauna nga anak a ti ramrambakan da ket ti panagsubli ti kabsat na ket kasta launay ti pungtot na ket saan na pay kayaten ti sumrek idiay balay da. Rimuar ti ama na ket nagpakaasi kenkuana nga umuneg ta makipagrambak kadakuada ngem madi na latta kayat.

{{https://api.unfoldingword.org/obs/jpg/1/en/360px/obs-en-35-12.jpg?direct&}}

“Kinuna ti inauna nga anak iti ama na, “Adu a tawtawen a simamatalek a nagtrabtrabahoak para kenka! Saanak pulos a nagsuksukir ngem madi nak man laeng inikkan iti uray maysa a bassit a kalding tapno makapagrambakak met koma kadagiti gagayyem ko. Ngem idi nagawid ti anak mo a nangbusbos kadagiti kwartam iti dakes a wagas ket panartim diay kalulukmegan nga urbon a baka para kenkuana!

{{https://api.unfoldingword.org/obs/jpg/1/en/360px/obs-en-35-13.jpg?direct&}}

“Simmungbat ti ama ket kinuna na, ‘anakko, addaka a kankanayon iti dennak ket amin a sanikuak ket sanikuam. Ngem maiparbeng nga agrambaktayo agsipud ta natay ti kabsat mo ngem ita ket sibibiag, napukaw isuna ngem nasarakan!’”

//Maysa nga istorya a naggapu: Luke 15:11-32//
