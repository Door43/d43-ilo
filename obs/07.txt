====== 7. Binendisyonan Ti Dios Ni Jacob ======

{{https://api.unfoldingword.org/obs/jpg/1/en/360px/obs-en-07-01.jpg?direct&}}

Kas dumadakkel dagiti ubbing a lallaki ket inayayat ni Jacob nga agiy'iyan iti balay ngem ni Esau ket inayayat na nga apan agan'anup. Ni Rebekah ket ayayatenna ni Jacob ngem ni Isaac ni Esau ti ayayatenna.

{{https://api.unfoldingword.org/obs/jpg/1/en/360px/obs-en-07-02.jpg?direct&}}

Iti maysa nga aldaw idi nagawid ni Esau a nagapu iti panganup na ket pirmi ti bisinna. Kinuna ni Esau kenni Jacob, "Pangaasim ta ikkanak ti makan nga inlutom." Kinuna ni Jacob, "Umun'una ket ited mo pay kaniak ti pagrebbengam a kas inauna nga anak." Isunga nga inted ni Esau kenni Jacob ti pagrebbengana a kas inauna nga anak. Santu inikkan ni Jacob isuna ti makan.

{{https://api.unfoldingword.org/obs/jpg/1/en/360px/obs-en-07-03.jpg?direct&}}

Kayat ni Isaac nga ited kenni Esau ti pamendisyon na. Ngem sakbay nga ited na ket inallilaw da Rebekah ken Jacob ni Isaac babaen ti panagpammarang ni Jacob nga isu ni Esau.  Lakayen ni Isaac ket saanen a makakita. Isunga inkawes ni Jacob dagiti badbado ni Esau ken nangikael iti lalat ti kalding iti tingnged  ken ima na.

{{https://api.unfoldingword.org/obs/jpg/1/en/360px/obs-en-07-04.jpg?direct&}}

Santu napan ni Jacob kenni Isaac ket kinunana, "Siak ni Esau. Immayak tapno bendisyonanak koma." Idi narikna ni Isaac ti barbon ti kalding ken inangot na ket ipagarup na nga isu ni Esau ket binendisyonanna.

{{https://api.unfoldingword.org/obs/jpg/1/en/360px/obs-en-07-05.jpg?direct&}}

Kinagura ni Esau ni Jacob ta tinakaw na dagiti pagrebbengan na a kas inauna nga anak ken ti bendisyon na. Isua pinanggep na a patayin ni Jacob kalpasan a matay ni tatang da.

{{https://api.unfoldingword.org/obs/jpg/1/en/360px/obs-en-07-06.jpg?direct&}}

Ngem nangngeg ni Rebekah ti panggep ni Esau. Isua pinaapan da Rebekah ken Isaac ni Jacob iti adayo tapno agnaed kadagiti kabagian da.

{{https://api.unfoldingword.org/obs/jpg/1/en/360px/obs-en-07-07.jpg?direct&}}

Nagigian ngarud ni Jacob kadagiti kabagian ni Rebekah iti adu a tawen. Kadagidiay a tiempo ket nagasawa ket naaddaan ti sangapulo ket duwwa a putot a lallaki ken maysa a babai. Pinabaknang ti Dios isuna iti  kasta launay.

{{https://api.unfoldingword.org/obs/jpg/1/en/360px/obs-en-07-08.jpg?direct&}}

Kalpasan ti duwwa pulo a tawen a naiadayu ti pagtaengana idiay Canaan ket nagsubli ni Jacob idiay karaman ti pamilya na ken dagiti ad'adipenna ken amin a naklaseklase nga ayayup.{{https://api.unfoldingword.org/obs/jpg/1/en/360px/obs-en-07-09.jpg?direct&}}

Pirmi ti buteng ni Jacob gapu ta panpanunutena a kayat pay ni Esau a patayen isuna. Isua nangipiyapan ti nakaad'adu nga ay'ayup a kas sagot na ken Esau. Dagiti adipen a nangipan kadagiti ay'ayup ket kinuna da kenni Esau, "Ni Jacob nga adipen mo ti nangted kadagitoy nga ay'ayup. Umay to isuna."

{{https://api.unfoldingword.org/obs/jpg/1/en/360px/obs-en-07-10.jpg?direct&}}

Ngem napakawanen ni Esau ni Jacob ken naragsak da a makita ti maysa ken maysa. Nagnaed ngarud a natalna ni Jacob idiay Canaan. Idi natay ni Isaac ket impunpon da Jacob ken Esau. Itatta naipasa kenni Jacob dagiti kari nga inted ti Dios kenni Abraham babaen kenni Isaac.

//Maysa nga istorya a nagapu: Genesis 25:27-33:20//
