====== 7. Binendisyonan Ti Dios Ni Jacob ======

{{https://api.unfoldingword.org/obs/jpg/1/en/360px/obs-en-07-01.jpg?direct&}}

Kas dumadakkel dagiti ubbing a lallaki ket inay-ayat ni Jacob nga agtalinaed iti balay ngem ni Esau ket inay-ayat na nga apan agan-anop. Kaykayat ni Rebekah ni Jacob ngem ni Isaac ket ni Esau ti kaykayat na.

{{https://api.unfoldingword.org/obs/jpg/1/en/360px/obs-en-07-02.jpg?direct&}}

Iti maysa nga aldaw idi nagawid ni Esau a nagapo iti panaganop na ket pirmi ti bisinna. Kinuna ni Esau kenni Jacob, "Pangaasim ta ikkanak ti makan nga inlutom." Kinuna ni Jacob, "Umun'una ket ited mo pay kaniak ti karbengam a kas inauna nga anak." Isunga nga inted ni Esau kenni Jacob ti karbenganna a kas inauna nga anak. Santo inikkan ni Jacob isuna ti makan.

{{https://api.unfoldingword.org/obs/jpg/1/en/360px/obs-en-07-03.jpg?direct&}}

Kayat ni Isaac nga ited kenni Esau ti pamendisyon na. Ngem sakbay nga ited na ket inallilaw da Rebekah ken Jacob ni Isaac babaen ti panagpammarang ni Jacob nga isu ni Esau.  Lakayen ni Isaac ket saanen a makakita. Isunga inkawes ni Jacob dagiti badbado ni Esau ken nangikael iti lalat ti kalding iti tingnged ken ima na.

{{https://api.unfoldingword.org/obs/jpg/1/en/360px/obs-en-07-04.jpg?direct&}}

Santo napan ni Jacob kenni Isaac ket kinunana, "Siak ni Esau. Immayak tapno bendisyonanak koma." Idi narikna ni Isaac ti barbon ti kalding ken inangot na ket ipagarup na nga isu ni Esau ket binendisyonanna.

{{https://api.unfoldingword.org/obs/jpg/1/en/360px/obs-en-07-05.jpg?direct&}}

Kinagura ni Esau ni Jacob ta tinakaw na dagiti karbengan na kas inauna nga anak ken uray pay ti bendisyon na. Isua pinanggep na a patayen ni Jacob kalpasan a matay ni tatang da.

{{https://api.unfoldingword.org/obs/jpg/1/en/360px/obs-en-07-06.jpg?direct&}}

Ngem nangngeg ni Rebekah ti panggep ni Esau. Isua pinaapan da Rebekah ken Isaac ni Jacob iti adayo a lugar tapno makipagnaed kadagiti kabagian da.{{https://api.unfoldingword.org/obs/jpg/1/en/360px/obs-en-07-07.jpg?direct&}}

Nakipagnaed ngarud ni Jacob kadagiti kabagian ni Rebekah iti adu a tawen. Kadagidiay a tiempo ket nagasawa isuna ket naaddaan ti sangapulo ket dua a putot a lallaki ken maysa a babai. Pinabaknang ti Dios isuna iti kasta launay.

{{https://api.unfoldingword.org/obs/jpg/1/en/360px/obs-en-07-08.jpg?direct&}}

Kalpasan ti duapulo a tawen a naiyadayu ti pagtaengana idiay Canaan ket nagsubli ni Jacob idiay karaman ti pamilya na ken dagiti ad'adipenna ken amin dagiti tarakenna nga ay-ayup.

{{https://api.unfoldingword.org/obs/jpg/1/en/360px/obs-en-07-09.jpg?direct&}}

Nakaro unay ti buteng ni Jacob gapo ta impagarupna a kayat pay ni Esau a patayen isuna. Isua nangipatulod ti nakaad-adu nga ay-ayup a kas sagot na ken Esau. Dagiti adipen a nangipan kadagiti ay-ayup ket kinuna da kenni Esau, "Ni Jacob nga adipen mo ti nangted kadagitoy nga ayayup. Umay to isuna iti mabiit."

{{https://api.unfoldingword.org/obs/jpg/1/en/360px/obs-en-07-10.jpg?direct&}}

Ngem napakawanen ni Esau ni Jacob ken naragsak da a makita ti maysa ken maysa. Nagnaed ngarud a natalna ni Jacob idiay Canaan. Idi natay ni Isaac ket impunpon da Jacob ken Esau. Itatta naipasa kenni Jacob dagiti kari nga inted ti Dios kenni Abraham babaen kenni Isaac.

//Maysa nga istorya iti Biblia a naggapu: Genesis 25:27-33:20 //
