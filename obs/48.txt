====== 48. **Ni Jesus Ti Naikari A** Messiah ======

{{https://api.unfoldingword.org/obs/jpg/1/en/360px/obs-en-48-01.jpg?direct&}}

Idi pinarsua ti Dios ti lubong ket nasayaat dagiti amin a banag. Awan idi ti basol. Agin-innayat idi da Adam kenni Eve ken ay-ayaten da ti Dios. Awan met dagiti saksakit wenno ipapatay. Daytoy ti kayat ti Dios a mapasamak iti lubong.

{{https://api.unfoldingword.org/obs/jpg/1/en/360px/obs-en-48-02.jpg?direct&}}

Nagtimek ni Satanas idiay minuyongan ti Eden babaen iti maysa nga uleg tapno allilawen na ni Eve. Kalpasan daytoy, nagbasol da kenni Adam iti maibusor iti Dios. Gapo ta nagbasol da ket mangrugi metten nga agsakit ken matay dagiti amin nga adda ditoy lubong.

{{https://api.unfoldingword.org/obs/jpg/1/en/360px/obs-en-48-03.jpg?direct&}}

Gapo ta nagbasol ni Adam ken Eve, adda pay ti nakarkaro a napasamak. Nagbalin dan a kabusor ti Dios. Kas supapak na, manipud idi aminen a maiyanak a tao ket addaanen iti managbasol a kababalin ken kabusoren ida ti Dios. Dinadael ti basol ti relasion ti Dios ken ti tao. Ngem adda plano ti Dios tapno maisubli na dayta a relasion.

{{https://api.unfoldingword.org/obs/jpg/1/en/360px/obs-en-48-04.jpg?direct&}}

Inkari ti Dios nga addanto ti maysa a kaputotan ni Eve ti mangrim-it iti ulo ti uleg ngem tokkawan to met ni satanas ti mukod na. Ti kayat a saoen daytoy ket papatayento ni Satanas ti Messiah ngem pagungarento ti Dios ti Messiah ken agnanayonto a dadaelen ti Messiah ti pannakabalin ni Satanas. Kalpasan ti adu a tawen, impakita ti Dios a ni Jesus ti Messiah.

{{https://api.unfoldingword.org/obs/jpg/1/en/360px/obs-en-48-05.jpg?direct&}}

Idi dinadael ti Dios ti entero a lubong babaen iti layus ken impaay na ti daong tapno maisalakan dagiti mamati kenkuana. Iti isumet laeng a wagas ket maikari a madadael dagiti amin a tattao gapo iti basol da ngem impaay ti Dios ni Jesus tapno maisalakan dagiti amin a mamati kenkuana.

{{https://api.unfoldingword.org/obs/jpg/1/en/360px/obs-en-48-06.jpg?direct&}}

Iti uneg ti ginasgasut a tawtawen, nagtoltoloy a nagidaton dagiti papadi iti Dios tapno maipakita kadakuada ti dusa a maiparbeng kadakuada kas supapak dagiti basbasul da. Ngem saan a maikkat dagita daton ti basol da. Ni Jesus ti Natan-ok a Kangatoan a Padi. Saan isuna a kas kadagiti dadduma a papadi agsipud ta indaton na ti bukod na a bagi kas kakaisuna a daton a mangikkat kadagiti basbasul dagiti amin a tattao ditoy lubong. Ni Jesus ti naan-anay a kangatoan a padi gapo ta inaklunna ti dusa para iti tonggal basol nga inaramid ti tonggal maysa.

{{https://api.unfoldingword.org/obs/jpg/1/en/360px/obs-en-48-07.jpg?direct&}}

Kinuna ti Dios ken ni Abraham, “Amin a bunggoy dagiti tattao ditoy lubong ket mabendisyonan babaen kenka.” Ni Jesus ket kaputotan ni Abraham. Amin a bunggoy dagiti tattao ket mabendisyonan babaen kenkuana gapo ta amin a mamati kenkuana ket maisalakan manipud kadagiti basol da ken agbalin da a naespiritoalan a kaputotan ni Abraham.

{{https://api.unfoldingword.org/obs/jpg/1/en/360px/obs-en-48-08.jpg?direct&}}

Idi imbaga ti Dios kenni Abraham nga idaton na ti anak na a ni Isaac, impaay ti Dios ti karnero a daton imbes a ti anak na a ni Isaac. Maikaritayo amin a matay gapo kadagiti basbasul tayo! Ngem impaay ti Dios ni Jesus kas Karnero ti Dios a maidaton tapno matay a para kadatayo.

{{https://api.unfoldingword.org/obs/jpg/1/en/360px/obs-en-48-09.jpg?direct&}}

Idi imbaun ti Dios ti maudi a didigra idiay Egipto ket inbaga na iti tonggal pamilya dagiti Israelita a mangpatay da iti maysa a naan-anay nga urbon a karnero ken iwaras da ti dara na iti hamba ti ruangan ti babbalay da. Idi makita ti Dios ti dara ket linabsan na dagitoy a babbalay ken saan na a pinatay dagiti inauna nga annak da. Daytoy a pasamak ket maaw-awagan iti Ilalabas ti Patay.

{{https://api.unfoldingword.org/obs/jpg/1/en/360px/obs-en-48-10.jpg?direct&}}

Ni Jesus ti Karnero ti Ilalabas ti Patay tayo. Naan-anay ken awan basol ni Jesus. Natay isuna iti kanito ti pannakarambak ti Ilalabas ti Patay. Nu adda ti siasinno man a mamati ken Jesus ket bayadan ti dara ni Jesus dagiti nagbasolan dayta a tao ken labasan ti dusa ti Dios dayta a tao.

{{https://api.unfoldingword.org/obs/jpg/1/en/360px/obs-en-48-11.jpg?direct&}}

Nangaramid ti Dios iti tolag kadagiti Israelita nga isu dagiti pinili na a tattao na. Ngem nangaramid ti Dios iti Baru a Tolag a sidadaan para iti tonggal maysa. Gapo iti daytoy a Baru a Tolag ket mabalinen ti siasinnoman manipud iti anyaman a bunggoy dagiti tattao ti agbalin a paset dagiti tattao ti Dios babaen ti panamati na kenni Jesus.

{{https://api.unfoldingword.org/obs/jpg/1/en/360px/obs-en-48-12.jpg?direct&}}

Natan-ok ni Moses a mammadto a nangiwaragawag iti sao ti Dios. Ngem ni Jesus ti katan-okan iti isuamin a Mammadto. Isuna ket Dios isu nga amin nga inaramid ken imbaga na ket aramid ken sao ti Dios. Dayta ti rason nu apay a maaw-awagan ni Jesus a Sao ti Dios.

{{https://api.unfoldingword.org/obs/jpg/1/en/360px/obs-en-48-13.jpg?direct&}}

Inkari ti Dios ken ni Ari a David a maysa kadagiti kaputotan na ti agnanayon a mangidaulo kas ari kadagiti tattao ti Dios. Gapo ta ni Jesus ket Anak ti Dios ken isu ti Messiah ken isuna ti naisangsangayan a kaputotan ni David a mangidaulo iti agnanayon.

{{https://api.unfoldingword.org/obs/jpg/1/en/360px/obs-en-48-14.jpg?direct&}}

Ni David ket ari ti Israel ngem ni Jesus ket Ari iti intero a sangaparsuaan! Agsublinto manen isuna ket itorayan na ti pagarian na nga addaan iti agnanayon a naananay a hustisya ken kapia.

//Maysa nga istorya a naggapu: Genesis 1-3, 6, 14, 22; Exodus 12, 20; 2 Samuel 7; Hebrew 3:1-6, 4:14-5:10, 7:1-8:13, 9:11-10:18; Revelation 21//
