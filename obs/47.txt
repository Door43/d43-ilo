====== 47. Ni Paul Ken Silas idiay Philippi ======

{{https://api.unfoldingword.org/obs/jpg/1/en/360px/obs-en-47-01.jpg?direct&}}

Iti panagdalyasat ni Saul iti iti pagarian ti Roman ket rinugian na nga inusar ti Romano a nagan na a “Paul”. Maysa nga aldaw, napan ni Paul ken ti gayyem na a ni Silas idiay ili ti Philippi tapno iwaragawag da ti naimbag a damag maipapan kenni Jesus. Napan da iti ruar ti siudad iti igid ti karayan a pagkarkararagan dagiti tattao. Naam-ammu da sadiay ti maysa a negosyante a babae nga agnagan iti Lydia. Ay-ayaten ken daydayawen na ti Dios.

{{https://api.unfoldingword.org/obs/jpg/1/en/360px/obs-en-47-02.jpg?direct&}}

Linukatan ti Dios ti puso ni Lydia tapno patien na ti mensahe a maipapan kenni Jesus. Nagpabautisar met isuna ken ti pamilya na. Inawis na da Paul kenni Silas nga aggian da idiay balay na isua nakipagnaed da Paul ken Silas iti pamilya ni Lydia.

{{https://api.unfoldingword.org/obs/jpg/1/en/360px/obs-en-47-03.jpg?direct&}}

Kankanayon a makisinsinnarak ni Paul ken ni Silas kadagiti tattao iti lugar a pagkarkararagan. Iti inaldaw a panpannagna da iti dayta a lugar ket adda sumursurot kadakuada a maysa a tagabo a babae a linungogan ti demonyo. Babaen iti demonyo, kabaelan daytoy a babae ti mangipadto iti masakbayan isua dakkel ti kwarta a kitkitaen ti amo na.

{{https://api.unfoldingword.org/obs/jpg/1/en/360px/obs-en-47-04.jpg?direct&}}

Kankanayon nga ipukpukkaw ti babae a tagabo iti tonggal ilalabas da nga, “Adipen dagitoy ti Kangatoan a Dios. Ibagbaga da kadakayo ti wagas tapno maisalakan kayo!” Kankanayon nga ibagbaga na daytoy isua nauman ni Paul.

{{https://api.unfoldingword.org/obs/jpg/1/en/360px/obs-en-47-05.jpg?direct&}}

Kamauddianan na, iti maysa nga aldaw idi ruggian ti tagabo a babae ti agpukkapukkaw ket sinango ni Paul isuna ket kinunana iti demonyo nga adda iti babae, “Iti nagan ni Jesus! Rumuar ka kenkuana.” Dagus a pimmanaw ti demonyo manipud kenkuana.

{{https://api.unfoldingword.org/obs/jpg/1/en/360px/obs-en-47-06.jpg?direct&}}

Nakaunget a permi ti lalaki nga amo ti tagabo a babae! Naamiris da a nu awan ti demonyo awan metten ti kabaelan ti babae a mangipadto iti masakbayan dagiti tattao. Saan metten nga agbayad dagiti tattao iti amo ti babae para iti pannakaipadto ti mabalin a mapasamak kadakuada.

{{https://api.unfoldingword.org/obs/jpg/1/en/360px/obs-en-47-07.jpg?direct&}}

Inyapan ngarud diay amo ti tagabo a babae da Paul ken Silas iti imatang dagiti opisyales ti Roman. Dinangdangran ken inkabil da ida iti pagbaludan.

{{https://api.unfoldingword.org/obs/jpg/1/en/360px/obs-en-47-08.jpg?direct&}}

Inyapan da ni Paul ken Silas iti katatalgedan a paset ti pagbaludan ken inkawar da pay dagiti saksaka da. Ngem idi katengngaanen ti rabii ket nagkakanta da kadagiti pammadayaw iti Dios.

{{https://api.unfoldingword.org/obs/jpg/1/en/360px/obs-en-47-09.jpg?direct&}}

Killaat a nagginggined iti napigsa! Naglukat dagiti amin a ruangan ti pagbaludan ken naikkat dagiti kawar dagiti amin a balud.

{{https://api.unfoldingword.org/obs/jpg/1/en/360px/obs-en-47-10.jpg?direct&}}

Idi nakariing ti guwardia ket nakita na dagiti silulukat a ruangan dagiti pagbaludan, nagdanag isuna iti napalalo! Impagarup na a nakalibasen dagiti amin a balud isua plinano na a patayen ti bukod na a bagi. (Ammo na a patayen dagiti opisyales ti Roman isuna nu makalibas dagiti balud). Ngem nakita ni Paul isuna ket pinukkawan na, “Isardeng mo dayta! Saan mo a dangran ta bagim. Adda kami amin ditoy.”

{{https://api.unfoldingword.org/obs/jpg/1/en/360px/obs-en-47-11.jpg?direct&}}

Agtigtigerger ti guwardia a napan iti ayan da Paul ken Silas ket sinaludsod na, “Anya ti nasken nga aramidek tapno maisalakanak?” Simmungbat ni Paul ket kinunana, “Mamati ka kenni Apo Jesus ket maisalakan kanto; sika ken ti pamiliam.” Kalpasan daytoy, intogot ti guwardia da Paul ken Silas idiay balayna ket inugasan na dagiti sugsugat da. Inkasaba ni Paul ti naimbag a damag maipapan kenni Jesus iti amin nga adda idiay balay da.{{https://api.unfoldingword.org/obs/jpg/1/en/360px/obs-en-47-12.jpg?direct&}}

Namati ti guwardia ken ti entero a pamilya na kenni Jesus ken nabautisaran da. Nangted ti guwardia iti makan kada Paul ken Silas ket nagrag-o da a sangsangkamaysa.

{{https://api.unfoldingword.org/obs/jpg/1/en/360px/obs-en-47-13.jpg?direct&}}

Iti sumaruno nga aldaw, pinalubusan dagiti panguloen ti siudad da Paul ken Silas manipud iti pagbaludan ken kiniddaw da kadakuada a pumanaw dan idiay Philippi. Binisitada ni Lydia ken dagiti daduma pay a gagayyem da iti dayta a siudad ken kalpasan na pimmanaw dan manipud iti dayta a lugar. Nagtoltoloy a naisaknap ti naimbag a damag a maipapan kenni Jesus. Ken nagtoltoloy a dimmakkel ti Iglesia.

{{https://api.unfoldingword.org/obs/jpg/1/en/360px/obs-en-47-14.jpg?direct&}}

Nagdalyasat da Paul ken dagiti dadduma a panguloen a Kristiano kadagiti adu a siudad. Inkaskasaba ken insursuro da kadagiti tattao ti naimbag a damag a maipapan kenni Jesus. Nagsurat da pay iti adu a sursurat tapno mapabileg ken masuroan dagiti namati kadagiti Iglesia. Dadduma kadagitoy a surat ket nagbalin a libro iti Biblia.

//Maysa nga istorya a naggapu: Acts 16:11-40//
