====== 42. **Ti Panagsubli Ni Jesus Idiay Langit**  ======

{{https://api.unfoldingword.org/obs/jpg/1/en/360px/obs-en-42-01.jpg?direct&}}

Iti aldaw a panagungar ni Jesus manipud iti patay ket adda dua nga adalan ni Jesus ti agdaldaliasat a mapan iti kabangibang nga ili. Bayat ti panpannagna da ket pagtongtongtongan da ti napasamak ken ni Jesus. Ninamnama da a ni Jesus ti Messiah ngem pinatay da metten isuna. Ngem ita ibagbaga dagiti babbae a sibibiag manen isuna. Saan dan nga ammo nu anya ti patien da.

{{https://api.unfoldingword.org/obs/jpg/1/en/360px/obs-en-42-02.jpg?direct&}}

Immasideg ni Jesus kadakuada ket rinuggian na ti nakipagpagna kadakuada ngem saan da a nailasin isuna. Dinamag na nu anya ti pagtongtongtongan da ket ket imbaga da kenkuana dagiti amin a nakaskasdaaw a napasamak maipanggep kenni Jesus kadagiti napalpalabas nga aldaw. Impagarup da a makikatkatongtong da iti maysa a bisita a saan a makaammu iti napasamak idiay Jerusalem.

{{https://api.unfoldingword.org/obs/jpg/1/en/360px/obs-en-42-03.jpg?direct&}}

Inlawlawag ni Jesus kadakuada ti imbaga ti sao ti Dios maipapan iti Messiah. Impalagip na kadakuada ti imbaga dagiti Mammadto nga agsagaba ken matayto ti Messiah ngem agungarto met laeng iti maikatlo nga aldaw. Malemen idi nakadanundan iti ili a panggep dagiti dua a lallaki a pagdagasan.

{{https://api.unfoldingword.org/obs/jpg/1/en/360px/obs-en-42-04.jpg?direct&}}

Inawis dagiti dua a lallaki ni Jesus a makidagus pay laeng kadakuada ket isua nagtalinaed ni Jesus kadukuada. Idi mangrabiidan, nangala ni Jesus iti tinapay, nagyaman iti Dios ken pinisi na daytoy. Dagus a nailasin da nga isuna ni Jesus ngem iti dayta a gundaway nagpukaw isuna iti imatang da.

{{https://api.unfoldingword.org/obs/jpg/1/en/360px/obs-en-42-05.jpg?direct&}}

Kinuna kadagiti dua a lallaki, “ni Jesus daydiay! Isu met laeng gayam a bumarbara dagiti puso ta idi ipalpalawag na ti sao ti Dios!” Nagsubli da a dagus idiay Jerusalem ket idi nakadanun dan, imbaga da kadagiti adalan, “Nakita mi ni Jesus! Sibibiag isuna!”

{{https://api.unfoldingword.org/obs/jpg/1/en/360px/obs-en-42-06.jpg?direct&}}

Kabayatan nga agtotongtong dagiti adalan ket bigla a nagparang ni Jesus kadakuada iti kuarto nga ayan da, ket kinunana, “Kappia kadakayo!” Impagarup dagiti adalan nga al-alya isuna ngem kinunana, “Apay ta agbuteng ken agdua-dua kayo? Kitaen yo dagiti im-imak ken saksakak. Awan ti bagi dagiti al-alya a kas iti bagik. Tapno paneknekan na a saan nga al-alya isuna, dimmawat isuna iti makan ket inikkan da iti naluto nga ikan ket kinnan na daytoy.

{{https://api.unfoldingword.org/obs/jpg/1/en/360px/obs-en-42-07.jpg?direct&}}

Kinuna ni Jesus kadakuada, “Kinunak kadakayo a masapul a matongpal dagiti amin a naisurat iti sao ti Dios a maipapan kanyak.” Linukatan ni Jesus dagiti panpanunot da tapno maawatan da ti sao ti Dios. Kinuna na, “Nabayagen a naisurat nga agsagaba ken matay ken agungarto manipud kadagiti natay ti Messiah iti maikatlo nga aldaw.”

{{https://api.unfoldingword.org/obs/jpg/1/en/360px/obs-en-42-08.jpg?direct&}}

“Naisurat met iti sao ti Dios nga iwaragawagto dagiti adalak kadagiti amin tattao a masapul nga agbabawi da tapno maawat da ti pannakapakawan dagiti amin a basbasol da. Aramidendanto daytoy mangrugi idiay Jerusalem ken kalpasan na mapan danto kadagiti amin a tribu dagiti tattao iti sadinoman a lugar. Dakayo ti saksik kadagitoy a bambanag.”

{{https://api.unfoldingword.org/obs/jpg/1/en/360px/obs-en-42-09.jpg?direct&}}

Kabayatan ti simmaruno nga uppat a pulo nga aldaw, adu a daras a nagparang ni Jesus kadagiti adalan na. Iti maysa a kanito, nagparang pay isuna iti imatang ti nasurok a lima gasut a tattao. Pinaneknekan na kadagiti adalan na iti adu a wagas a sibibiag isuna ken sinuroan na ida iti maipapan iti pagarian ti Dios.

{{https://api.unfoldingword.org/obs/jpg/1/en/360px/obs-en-42-10.jpg?direct&}}

Kinuna ni Jesus kadagiti adalan na, “amin a pannakabalin idiay langit ken ditoy daga ket naited kanyak. Isua mapan kayo, mangpataud kayo kadagiti adalak manipud kadagiti amin a tribu dagiti tattao babaen iti panangbautisar yo kadakuada iti nagan ti Ama ti Anak ken ti Espirito Santo. Ken babaen iti panangisuro yo kadakuada nga agtolnog da kadagiti amin nga imbilin ko kadakayo. Laglagipen yo. Addaakto a kankanayon kadakayo.”

{{https://api.unfoldingword.org/obs/jpg/1/en/360px/obs-en-42-11.jpg?direct&}}

Kalpasan ti uppat a pulo nga aldaw manipud idi nagungar ni Jesus manipud kadagiti natay ket imbaga na kadagiti adalan na nga, “Agtalinaed kayo idiay Jerusalem inggana nga ited ti Amak ti pannakabalin inton umay ti Espirito Santo kadakayo.” Kalpasan daytoy, nagpangaton ni Jesus idiay langit ket linengdan dagiti ulep isuna manipud iti imatang da. Nagtogaw ni Jesus iti makannawan nga ima ti Dios tapno itorayan na dagiti amin a bambanag.

//Maysa nga istorya a naggapu: Matthew 28:16-20; Mark 16:12-20; Luke 24:13-53; John 20:19-23; Acts 1:1-11//
