====== 29. **Ti Pakaistoryaan Ti Saan Mannangaasi Nga Adipen**  ======

{{https://api.unfoldingword.org/obs/jpg/1/en/360px/obs-en-29-01.jpg?direct&}}

Iti maysa nga aldaw ket sinaludsod ni Peter kenni Jesus, “Apo ket mamin-anok kadi a pakawanen ti kabsat ko no makabasol isuna kaniak? Mamin pito kadi a daras?” Kinuna ni Jesus, “Saan laeng a mamin pito no di ket mamin pito a pitopulo!” Ti kayat a saoen ni Jesus iti daytoy ket kankanayon tayo kuma a mamakawan. Kalpasan daytoy ket sinarita ni Jesus daytoy nga istorya.

{{https://api.unfoldingword.org/obs/jpg/1/en/360px/obs-en-29-02.jpg?direct&}}

Kinuna ni Jesus, “Ti pagarian ti Dios ket maiyarig iti maysa nga ari a mangsingir kadagiti inotang dagiti katolong na kenkuana. Nakautang kenkuana ti maysa kadagiti katolong na iti dakkel a gatad nga agbalor iti duagasut a ribu a sweldo iti uneg ti makatawen.”

{{https://api.unfoldingword.org/obs/jpg/1/en/360px/obs-en-29-03.jpg?direct&}}

“Gapo ta saan a makabayad ti katolong iti utang na ket imbagan ti ari, ‘Ilako yo kas tagabu daytoy a lalaki ken ti pamilya na tapno mabayadan ti inotang na.’’’

{{https://api.unfoldingword.org/obs/jpg/1/en/360px/obs-en-29-04.jpg?direct&}}

“Ngem nagparintomeng ti katolong iti sangoanan ti ari ken nagpakpakaasi a kunkuna na, ‘Pangaasi yo ta maasian kayo kaniak. Bayadakto ti naan-anay a gatad ti nautang ko kenka. Naasian ti ari iti katolong isu pinakawan nan ti utang na ken pinalubusan nan daytoy a pumanaw a siwayawaya’.”

{{https://api.unfoldingword.org/obs/jpg/1/en/360px/obs-en-29-05.jpg?direct&}}

Ngem idi pimmanawen ti katolong manipud iti imatang ti ari ket nasabat na ti kapada na a katolong a nakautang kenkuana iti agbalor iti uppat a bulan a sweldo. Tinengngel ti katolong ti padana a katolong ket kinuna na, “Bayadam ti kuarta nga inotang mo kanyak!’’

{{https://api.unfoldingword.org/obs/jpg/1/en/360px/obs-en-29-06.jpg?direct&}}

Nagparintomeng ti katolong iti sangwanan na ket kunana, ‘Pangngaasim ta maasian ka kanyak. Bayadakto ti naan-anay nga utang ko kenka.’ Ngem imbes a pakawanen na impakulung na ket di ti padana a katolong agingga a makabayad daytoy iti utang na.”

{{https://api.unfoldingword.org/obs/jpg/1/en/360px/obs-en-29-07.jpg?direct&}}

“Nakita dagiti dadduma a katolong ti napasamak ket maburiboran da iti nakita da. Isu nga napanda iti ari ket imbaga da ti nakita da a napasamak.”

{{https://api.unfoldingword.org/obs/jpg/1/en/360px/obs-en-29-08.jpg?direct&}}

“Pinaayaban ti ari ti katolong ket kinuna na ‘dakes ka nga adipen! Pinakawan ko ti utang mon agsipud ta nagpakaasi ka kanyak. Kasta met laeng koma ti inaramid mo.’ Nalaus ti pungtot ti ari ket impakulong na ti dakes nga adipen agingga a mabayadan na dagiti amin nga utang na.”

{{https://api.unfoldingword.org/obs/jpg/1/en/360px/obs-en-29-09.jpg?direct&}}

Kalpasan na kinuna ni Hesus, “Kastoy met laeng ti aramiden ti Amak a nai laengitan kadakayo no saan yo a naimpusoan a pakawanen ti kabsat yo.”

//Maysa nga istorya a naggapu: Matthew 18:21-35//
