====== 5. Ti Nakari Nga Anak ======

{{https://api.unfoldingword.org/obs/jpg/1/en/360px/obs-en-05-01.jpg?direct&}}

Kalpasan ti sangapulo a tawen ket nakadanun ni Abram ken Sarai idiay Canaan. Awan pay latta ti anak da. Isua kinuna ni Sarai kenni Abram, “Gapo ta saan nga impalubos ti Dios a maaddaan da iti annak ken baket nakon. Adda ditoy ti adipen ko a ni Hagar. Ikasar mon tapno maaddaan iti anak a para kanyak.”

{{https://api.unfoldingword.org/obs/jpg/1/en/360px/obs-en-05-02.jpg?direct&}}

Isua pinakasaran ni Abram ni Hagar. Naaddaan ni Hagar iti anak a lalaki ket pinanaganan ni Abram iti Ishmael. Ngem pinagimunan ni Sarai ni Hagar. Idi agtawen ti sanga pulo ken tallo ni Ishmael ket nagsao manen ti Dios kenni Abram.

{{https://api.unfoldingword.org/obs/jpg/1/en/360px/obs-en-05-03.jpg?direct&}}

Kinuna ti Dios, “Siak ti Mannakabalin a Dios. Makitulagak kenka.” Ket nagdumog ni Abram iti daga. Imbaga met lang ti Dios kenni Abram, “Sika ket agbalin nga Ama iti adu a nasyon. Ikkan ka ken iti kapututam iti daga ti Canaan kas sanikua da. Ken Siak ti Dios da iti awan inggana. Kasapulan a makugit iti tunggal lalaki iti pamilyam.”

{{https://api.unfoldingword.org/obs/jpg/1/en/360px/obs-en-05-04.jpg?direct&}}

“Ti asawam a ni Sarai ket maaddaan iti anak. Isu iti naikari nga anak. Panaganam isuna iti Isaac. Makitulagak kenkuana ket agbalin isuna a katan-okan a nasyon. Pagbalinek met ni Ishmael a katan-okan a nasyon ngem ti tulag ko ket adda ken Isaac.” Ket ti Dios binaliwan na ti nagan nga Abram iti Abraham a ti kayat na a saoen ket “Ama iti adu”. Binaliwan met ti Dios ti nagan ni Sarai iti Sarah a ti kayat na a saoen ket, “prinsesa.”

{{https://api.unfoldingword.org/obs/jpg/1/en/360px/obs-en-05-05.jpg?direct&}}

Iti dayta nga aldaw kinugit ni Abraham amin a lallaki iti pagtaengan na. Kalpasan ti agarup maysa a tawen ket impasngay ni Sarah ti putot ni Abraham. Ita agtawen ti sangagasut ni Abraham ken agtawen ni Sarah ti siam a pulo. Ket pinanaganan da ti Isaac a kas imbaga ti Dios kadakuada.

{{https://api.unfoldingword.org/obs/jpg/1/en/360px/obs-en-05-06.jpg?direct&}}

Idi dimmakkel ni Isaac ket pinadas ti Dios ti pammati ni Abraham babaen ti dawaten na, “Alaem ni Isaac ti kakaisuna a putot mo samu papatayen a kas datum mo kanyak.” Ket nagtulnog ni Abraham iti Dios ket insagana na a idaton ti putot na. '' {{https://api.unfoldingword.org/obs/jpg/1/en/360px/obs-en-05-07.jpg?direct&}}''

Idi magmagna da Abraham ken Isaac a paapan idiay lugar a pagidatonan ket nagdamag ni Isaac, “Ama, addan ti kayo a pagsungrod iti daton ngem ayanna ti urbon a karnero?” Simmungbat ni Abraham, “Anak ko, ti Dios ti mangisabet iti karnero a maidaton.” '' {{https://api.unfoldingword.org/obs/jpg/1/en/360px/obs-en-05-08.jpg?direct&}}'' Idi nakadanun dan iti lugar ti pagidatonan ket ginalutan ni Abraham iti anak na a ni Isaac ket impaidda na iti pagdatonan. Papatayen na kuman ti putot na idi kinuna ti Dios, “Isardeng mo! Saan mo a dangran ta ubing. Tattan naamuakon nga adda buteng mo kanyak gapo ta saan mo nga inpaidam ta bugtong a putot mo kanyak.”''{{https://api.unfoldingword.org/obs/jpg/1/en/360px/obs-en-05-09.jpg?direct&}}''

Ket nakita ni Abraham iti bulog a karnero iti saan nga adayu a naisabit iti maysa a kayo. Nangisabet ti Dios iti datom a bulog a karnero imbes a ni Isaac. Naragsakan ni Abraham a nangidaton iti bulog a karnero.{{https://api.unfoldingword.org/obs/jpg/1/en/360px/obs-en-05-10.jpg?nolink&}}

Ket kinuna ti Dios ken Abraham, “Gapo ta nakasagana ka a mangted kaniak iti amin pati iti bugtong a putot mo ket ikarik a bendisyonan ka. Dagiti kaputotam ket adadu ngem dagiti bibituin iti tangatang. Gapo ta nagtulnog ka kanyak ket amin a pamilya iti intero a lubong ket mabendisyonan gapo ti pamilyam.

//Maysa nga istorya a naggapu: Genesis 16-22 //
