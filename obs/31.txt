====== 31. **Ti Pannagna ni Jesus iti Rabaw ti Danom**  ======

{{https://api.unfoldingword.org/obs/jpg/1/en/360px/obs-en-31-01.jpg?direct&}}

Kinuna ni Jesus kadagiti adalan na nga aglugan da iti bangka ket mapan da iti bangir ti baybay kabayatan a pagaw-awiden na dagiti adu a tattao. Kalpasan a napaawid ni Jesus dagiti adu a tattao ket napan isuna iti igid ti maysa a bantay tapno agkararag. Agmaymaysa ni Jesus sadiay ket nagkararag agingga iti rabii.

{{https://api.unfoldingword.org/obs/jpg/1/en/360px/obs-en-31-02.jpg?direct&}}

Kabayatan ti panagkarkararag ni Jesus ket naggagaud dagiti adalan iti bangka ngem rabiin ket adda da pay laeng iti tengnga ti baybay. Marigrigatan da nga aggaud ta napigsa ti pul-oy ti sumabat nga angin kadakuada.

{{https://api.unfoldingword.org/obs/jpg/1/en/360px/obs-en-31-03.jpg?direct&}}

Idi nalpasen a nagkararag ni Jesus ket napan isuna kadagiti adalan na. Nagna ni Jesus iti rabaw ti danom ti baybay a nagtorong iti ayan ti bangka dagiti adalan.

{{https://api.unfoldingword.org/obs/jpg/1/en/360px/obs-en-31-04.jpg?direct&}}

Nakaro ti panagbuteng kadagiti adalan idi makita da ni Jesus Gapo ta impagarup da nga al-alya ti makitkita da. Ammu ni Jesus a mabutbuteng da isu a pinokkawan na ida ket kinuna na, “Saan kayo nga agbuteng. Siak daytoy.”

{{https://api.unfoldingword.org/obs/jpg/1/en/360px/obs-en-31-05.jpg?direct&}}

Kinuna ni Peter ken ni Jesus, “Apo ket no pudno a sika dayta ket bilinen nak a magnaak iti rabaw ti danom nga umay kenka.” Simmungbat ni Jesus ket kinunana, “Umay ka.”

{{https://api.unfoldingword.org/obs/jpg/1/en/360px/obs-en-31-06.jpg?direct&}}

Isu a timpuak ni Peter manipud iti bangka ket nangrugi a nagna iti rabaw ti danom nga agtorong kenni Jesus. Ngem kalpasan iti sumagmamano nga addang na ket timmalyaw iti sabili ket nakita na dagiti dalluyon ken marikna na metten diay napigsa nga angin.

{{https://api.unfoldingword.org/obs/jpg/1/en/360px/obs-en-31-07.jpg?direct&}}

Nagbuteng ni Peter ket nangrugi a limned iti danom. Nagpukkaw isuna, “Apo ket isalakan nak.” Ginaw-at a dagus ni Jesus ti ima na ket ginoyod na isuna. Kinuna na kenni Peter, “Nagbassit la ketdin ti pammatim a lalaki! Apay ta nagduadua ka?”

{{https://api.unfoldingword.org/obs/jpg/1/en/360px/obs-en-31-08.jpg?direct&}}

Idi nakaluganen da Peter ken Jesus idiay Bangka ket dagus a nagsardeng ti pul-oy ti angin ken nagkalma ti danom. Nasdaaw dagiti adalan. Dinaydayaw da ni Jesus a kunkuna da, “Pudno a sika ti Anak ti Dios.”
