====== 39. Ti pannakausig ni Jesus ======

{{https://api.unfoldingword.org/obs/jpg/1/en/360px/obs-en-39-01.jpg?direct&}}

Katengngaanen ti rabii idi inyapan dagiti suldado ni Jesus idiay balay ti kangatoan a padi tapno mausig isuna. Sumursurot ni Peter kadakuada manipud iti adayo. Idin inserrekdan ni Jesus iti balay ket nagtalinaed ni Peter iti ruar ken napan naginudo iti asideg ti apuy.

{{https://api.unfoldingword.org/obs/jpg/1/en/360px/obs-en-39-02.jpg?direct&}}

Inusig dagiti panguloen a Judio ni Jesus iti uneg ti balay. Nangiyeg da kadagiti adu a palso a saksi a nagsao iti ulbod a maipapan kenni Jesus. Numan pay kasta saan da immanamung iti imbagbaga ti tonggal maysa isua saan a mapaneknekan dagiti panguloen a Judio ti ibagbaga da a nagbasolan ni Jesus. Saan a pulos a nagsasao ni Jesus.

{{https://api.unfoldingword.org/obs/jpg/1/en/360px/obs-en-39-03.jpg?direct&}}

Kamauddianan na, diretso a kimmita ti kangatoan a padi kenni Jesus ket kinunana, “Ibagam man nu siasinoka? Sika kadi ti Messiah nga Anak ti sibibiag a Dios?”

{{https://api.unfoldingword.org/obs/jpg/1/en/360px/obs-en-39-04.jpg?direct&}}

Kinuna ni Jesus, “Siak. Ket makita dakto a nakatogaw iti denna ti Dios ken bumaba manipud idiay langit.” Gapo iti pungtot ti kangatoan a padi ket pinisang na ti bado na ken impukkaw na kadagiti dadduma a panguloen ti relihiyon, “Saan tayon a kasapulan pay ti adu a saksi! Nangngeg yo nga imbagana nga isuna ti Anak ti Dios. Ania ti maibaga yo kenkuana?”

{{https://api.unfoldingword.org/obs/jpg/1/en/360px/obs-en-39-05.jpg?direct&}}

Simmungbat dagiti amin a panguloen a Judio iti kangatoan a padi ket kinunada, “Maiparbeng a matay isuna!” Ket inabbungan da dagiti mata ni Jesus ket tinuptopraan da ken binaotbaot da ken inuy-uyaw da isuna.

{{https://api.unfoldingword.org/obs/jpg/1/en/360px/obs-en-39-06.jpg?direct&}}

Kas agur-uray ni Peter idiay ruar ti balay ket nakita isuna iti maysa nga adipen a babae ket imbaga na kenkuana, “Kadwam met ni Jesus!” Inlibak daytoy ni Peter. Kalpasan ti sumagmamano a kanito ket imbaga manen ti maysa a babae ti isu met laeng a banag ket inlibak manen ni Peter daytoy. Kamauddianan na kinunadagiti tattao, “Ammo mi a kadua naka ni Jesus agsipud ta agpada kayo a taga Galilee.”

{{https://api.unfoldingword.org/obs/jpg/1/en/360px/obs-en-39-07.jpg?direct&}}

Nagsapata ni Peter ket kinunana, “Uray dusaen nak ti Dios nu pudno nga am-ammuk dayta a tao!” nagtaraok a dagus ti kawitan a manok ket timmalyaw ni Jesus kenni Peter.

{{https://api.unfoldingword.org/obs/jpg/1/en/360px/obs-en-39-08.jpg?direct&}}

Immadayo ni Peter ken nagsangsangit iti napalalo. Kabayatan na nakita ni Judas a nangliput a pinatawan dagiti panguloen a Judio ni Jesus a mapapatay. Nagladingit launay ni Judas ket pimmanaw ket nagpakamatay.

{{https://api.unfoldingword.org/obs/jpg/1/en/360px/obs-en-39-09.jpg?direct&}}

Iti agsapa ti sumaruno a bigat, inyapan dagiti panguloen a Judio ni Jesus kenni Pilato a gobernador ti Roman. Ninamnama da nga ukomen ni Pilato ni Jesus kas nagbasol ken dusaen na iti patay. Ngem sinaludsod ni Pilato ni Jesus, “Sika kadi ti ari dagiti Judio?”

{{https://api.unfoldingword.org/obs/jpg/1/en/360px/obs-en-39-10.jpg?direct&}}

Simmungbat ni Jesus ket kinunana, “Naibagamon, ngem ti pagariak ket saan a naidagaan a pagarian. Ta nu kasta koma ket lumaban dagiti adipen ko a para kaniak. Immayak ditoy lubong tapno iwaragawag ko ti kinapudno a maipanggep iti Dios. Dumngeg kaniak ti siasinoman a mangayat iti kinapudno.” Kinuna ni Pilato, “Anya aya ti kinapudno?”

{{https://api.unfoldingword.org/obs/jpg/1/en/360px/obs-en-39-11.jpg?direct&}}

Kalpasan a nakisarita kenni Jesus ket rimmuar ni Pilato ket napan kadagiti adu a tattao ket kinunana, “Awan ti makitak a basol daytoy a tao.” Ngem impukkaw dagiti panguloen a Judio ken dagiti tattao, “Ilansam isuna iti krus!” Simmungbat ni Pilato ket kinunana, “Saan a nagbasol daytoy tao,” Ngem pinigpigsaan da pay ti panagpukkaw da. Ket imbaga ni Pilato iti maikatlo a daras, “Saan a nagbasol daytoy tao!”

{{https://api.unfoldingword.org/obs/jpg/1/en/360px/obs-en-39-12.jpg?direct&}}

Nagdanag ni Pilato nga amangan nu aggulo dagiti tattao isu nga immanamongen nga ipalansa na ni Jesus iti krus babaen kadagiti soldado na. Sinapsaplit dagiti suldado ti taga Roman ni Jesus ken sinuotan da isuna iti kawes ti ari. Kinoronaan da pay isuna iti siit. Kalpasan na inuy-uyaw da isuna a kunkuna da, “Kitaen yo ti Ari dagiti Judio!”

//Maysa nga istorya a naggapu: Matthew 26:57-27:26; Mark 14:53-15:15; Luke 22:54-23:25; John 18:12-19:16//
