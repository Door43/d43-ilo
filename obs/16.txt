====== 16. Dagiti Manangwayawaya ======

{{https://api.unfoldingword.org/obs/jpg/1/en/360px/obs-en-16-01.jpg?direct&}}

Kalpasan a natay ni Joshua ket linabsing dagiti Israelita ti Dios ken saan da a pinapanaw dagiti nibatbati kadagiti taga Canaan wenno tinungpal dagiti linlinteg ti Dios. Rinugian dagiti Israelita ti nagdaydayaw kadagiti didiosen dagiti taga Canaan imbes a ni Yahweh, ti pudno a Dios. Awan idi ti ari dagiti Israelita isunga inaramid ti tunggal maysa ti ipagarup da a nasayaat para kadakuada.

{{https://api.unfoldingword.org/obs/jpg/1/en/360px/obs-en-16-02.jpg?direct&}}

Gapo ta nagtultuloy dagiti Israelita a nanglablabsing iti Dios ket dinusa na ida babaen iti panangipalubos na a parmeken dagiti kalaban ida. Tinakawan ida dagiti kabusor da. Dinadael da pay dagiti sanikua da ken pinatay da ti adu kadakuada. Kalpasan a naglabas ti adu a tawen a di panagtungpal iti Dios ken pannakaparparigat da babaen kadagiti kabusor ket nagbabawi dagiti Israelita ken dinawat da nga isalakan ti Dios ida.

{{https://api.unfoldingword.org/obs/jpg/1/en/360px/obs-en-16-03.jpg?direct&}}

Nangibaun ngarud ti Dios iti mangisalakan a mangispal kadakuada manipud kadagiti kabusor da ken mangyeg iti kapya iti daga. Ngem nalipatan manen dagiti tattao ti Dios ken nangrugi da manen a nagdaydayaw kadagiti didiosen. Isua pinalubusan ti Dios dagiti taga Midian a parmeken da ida. Maysa a tribu dagiti taga Midian nga agnanaed iti asideg.

{{https://api.unfoldingword.org/obs/jpg/1/en/360px/obs-en-16-04.jpg?direct&}}

Innala dagiti taga Midian amin a mulmula dagiti Israelita iti uneg ti pitu a tawen. Mabuteng launay dagiti Israelita isua naglemmeng da kadagiti kuweba tapno saan a mabirukan dagiti taga Midian ida. Iti kamauddianan na ket nagsangsangit da iti Dios tapno isalakan na ida.

{{https://api.unfoldingword.org/obs/jpg/1/en/360px/obs-en-16-05.jpg?direct&}}

Iti maysa nga aldaw, adda maysa a lalaki kadagiti Israelita nga agnagan ti Gideon a nalimed nga agir-irik iti apit na tapno saan a takawen dagiti taga Midian. Immay ti anghel ni Yahweh kenni Gideon ket kinunana, “Ti Dios ti maadda kenka, a mannakabalin a soldado! Apan mo isalakan dagiti Israelita manipud kadagiti taga Midian.”

{{https://api.unfoldingword.org/obs/jpg/1/en/360px/obs-en-16-06.jpg?direct&}}

Addaan ti ama ni Gideon ti pagidatonan a para iti maysa a didiosen. Imbaga ti Dios kenni Gideon a perdien na dayta a pagidatonan. Ngem mabuteng ni Gideon kadagiti tattao isua naguray isuna agingga a rimmabii santo binurak ti pagidatonan ken rinumek-rumek. Nangipatakder isuna iti baro a pagidatonan a para iti Dios iti abay ti dati a pagidatonan a para iti didiosen. Kalpasan daytoy, nagidaton isuna ditoy iti para iti Dios.

{{https://api.unfoldingword.org/obs/jpg/1/en/360px/obs-en-16-07.jpg?direct&}}

Iti sumaruno a bigat ket nakita dagiti tattao nga adda ti nangperdi iti pagidatonan. Isua nagpungtot da iti kasta launay. Ket napan da iti balay ni Gideon tapno patayen da isuna ngem kinuna ti ama ni Gideon kenkuada, “Apay a padpadasen yo a tulungan ti dios yo? Nu isuna ket maysa a dios ket masalakniban na ti bagbagi na!” Gapo ta kasta ti imbaga na ket simmardeng da a mangpatay kenni Gideon.

{{https://api.unfoldingword.org/obs/jpg/1/en/360px/obs-en-16-08.jpg?direct&}}

Immay manen dagiti taga Midian tapno agtakaw da kadagiti Israelita. Nakaad-adu da launay a saan dan a mabilang pay. Inurnung ni Gideon dagiti Israelita tapno labanan da ida. Dimmawat ni Gideon iti Dios iti dua a pagilasinan tapno masigurado na no aramaten ti Dios isuna a mangisalakan kadagiti Israelita.

{{https://api.unfoldingword.org/obs/jpg/1/en/360px/obs-en-16-09.jpg?direct&}}

Iti umuna a pagilasinan ket nangikabil ni Gideon ti kudil ti karnero iti daga ket dinawat na iti Dios a ti linnaaw ti agsapa ket agtinnag laeng iti kudil ti karnero ket saan a iti daga. Inaramid ti Dios dayta. Iti sumaruno a rabii ket dinawat na a ti daga ket mabasa ngem ti kudil ti karnero ket namaga. Inaramid manen ti Dios dayta. Daytoy a dua a pagilasinan ket naallukoy ni Gideon a usaren ti Dios isuna tapno isalakan na dagiti Israelita manipud kadagiti taga Midian.

{{https://api.unfoldingword.org/obs/jpg/1/en/360px/obs-en-16-10.jpg?direct&}}

Napan kenni Gideon ti tallopulo ket dua a ribu a suldado nga Israelita ngem kinuna ti Dios nga adu launay dagitoy. Pinagawid ngarud ni Gideon dagiti duapulo ket dua a ribu a mabuteng a makilaban. Ngem imbaga ti Dios kenni Gideon nga adu latta dagita a tattao na. Pinagawid ngarud ni Gideon dagiti lallaki malaksid iti tallo gasut a suldado.

{{https://api.unfoldingword.org/obs/jpg/1/en/360px/obs-en-16-11.jpg?direct&}}

Iti dayta a rabii kinuna ti Dios kenni Gideon, “Sumalog kayo iti kampo dagiti taga Midian ket no mangngeg yo no anya ti ibagbaga da ket saan kayonton a mabuteng kadakuada.” Isunga iti dayta a rabii Simmalog ni Gideon iti kampo ket nangngeg na ti suldado a taga Midian nga ibagbaga na iti gayyem na ti natagtagainep na. Kinuna ti lalaki iti gayyem na, “Ti kaipapanan daytoy a tagtagainep ket parmekento dagiti suldado ni Gideon datayo a suldado ti taga Midian!” idi nangngeg ni Gideon daytoy ket nagdaydayaw isuna ti Dios.

{{https://api.unfoldingword.org/obs/jpg/1/en/360px/obs-en-16-12.jpg?direct&}}

Kalpasan daytoy ket nagsubli ni Gideon kadagiti suldado na ket inikkan na ida iti saggaysa a tangguyob, banga, ken burruong. Pinalikawkawan da ti kampo nga ayan dagiti matmaturog a suldado a taga Midian. Inkabil dagiti tallo gasut a suldado ni Gideon ti silaw iti uneg dagiti banga tapno saan a makita dagiti taga Midian ti lawag dagiti pagsilawan da.

{{https://api.unfoldingword.org/obs/jpg/1/en/360px/obs-en-16-13.jpg?direct&}}

Kalpasanna ket naggigiddan dagiti amin a suldado ni Gideon a nangiburak kadagiti bangbanga da ket dagus a naipakita dagiti apuy kadagiti pagsilawan da. Pinuyut da dagidiay tangguyob da ken impukkaw da, “Ti kampilan a para kenni Yahweh ken para kenni Gideon!”

{{https://api.unfoldingword.org/obs/jpg/1/en/360px/obs-en-16-14.jpg?direct&}}

Tinikaw ti Dios dagiti taga Midian isua nagraranget ken nagpipinnatay ti tunggal maysa kadakuada. Kadayta met laeng a kanito ket inayaban dagiti dadduma nga Israelita dagiti nabati kadagiti balbalay da tapno kamaten da dagiti taga Midian. Nagadu dagiti pinatay da ken kinamat ken pinapanaw da dagiti nabati pay iti daga dagiti Israelita. Natay ti sanga gasut ken dua a pulo a ribu kadagiti taga Midian iti dayta nga aldaw. Insalakan ti Dios dagiti Israelita.

{{https://api.unfoldingword.org/obs/jpg/1/en/360px/obs-en-16-15.jpg?direct&}}

Kayat dagiti tattao nga aramiden ni Gideon kas ari da. Ngem saan nga impalubus ni Gideon daytoy. Ngem dimmawat ketdi kadagiti balituk a singsing nga innala ti tunggal maysa kadakuada manipud kadagiti taga Midian. Inted dagiti tattao ken ni Gideon ti nakaad-adu a balituk.

{{https://api.unfoldingword.org/obs/jpg/1/en/360px/obs-en-16-16.jpg?direct&}}

Inaramat ni Gideon dagiti balituk a nagaramid iti naisangsangayan a pagan-anay a kas iti ususaren ti kangatuan a padi. Ngem rinugian dagiti tattao a dinaydayaw daytoy a kas maysa a didiosen. Isua dinusa manen ti Dios dagiti Israelita gapo ta nagdaydayaw da kadagiti didiosen. Pinalubusan ti Dios dagiti kabusor a parmeken da ida. Kamauddianan na nagdawat da manen iti tulong ti Dios ket nagibaon ti Dios ti sabali a mangisalakan.

{{https://api.unfoldingword.org/obs/jpg/1/en/360px/obs-en-16-17.jpg?direct&}}

Naulit-ulit a napasamak ti kastoy iti namin-adu a daras. Agbasul dagiti Israelita ket dusaen ti Dios ida, agpakawan da ket mangibaon ti Dios iti mangispal kadakuada. Iti las-ud ti adu a tawtawen ket adu dagiti imbaon ti Dios a mangispal kadagiti Israelita manipud kadagiti kabusor da.

{{https://api.unfoldingword.org/obs/jpg/1/en/360px/obs-en-16-18.jpg?direct&}}

Iti kamauddianan na ket nagdawat dagiti tattao iti Dios iti ari kas kadagiti dadduma a nasyon. Kayat da ti ari a natayag ken napigsa ken adda kabaelan na a mangidaulo kadakuada iti gubat. Saan a kayat ti Dios daytoy a kiddaw da ngem inted na kadakuada ti ari a kas iti dinawat da.

//Maysa nga istorya manipud iti Bibliia a naggapu ////: Judges 1-3; 6-8//
