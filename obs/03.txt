====== 3. Ti Dakkel A Layos ======

{{https://api.unfoldingword.org/obs/jpg/1/en/360px/obs-en-03-01.jpg?direct&}}

Kalpasan ti adu a panawen ket immadu dagiti tattao iti lubong. Nagbalinda a dakes ken naranggas. Kasta launay ti kinadakesda isua inkeddeng ti Dios a dadaelen na iti lubong babaen iti dakkel a layos.

''{{https://api.unfoldingword.org/obs/jpg/1/en/360px/obs-en-03-02.jpg?direct&}}''

Ngem ni Noah laeng ti nakita ti Dios nga addaan iti kinasayaat. Isuna laeng iti mayna a natulnog a makipagnanaed kadagiti dakes a tattao. Impakaammon ti Dios iti plano na a pananglayos iti daga. Isua pinagaramid na ni Noah iti dakkel a daong.

''{{https://api.unfoldingword.org/obs/jpg/1/en/360px/obs-en-03-03.jpg?direct&}}''

Kinuna ti Dios ken Noah nga agaramid iti daong a ti kadakkel na ket a maysa a gasut ken uppat a pulo metro ti kaatiddogna ken duapulo ket tallo metro ti akabana ken sangapulo ket tallo ken kagudwa iti kangato na. Kayo iti aramiden na a daong. Ken aramiden na a tallo a palapag daytoy nga addaan iti adu a kuarto ken addaan iti atep ken maysa a tawaa. Ti daong ti mangisalakan iti pamilya ni Noah ken kadagiti amin a klase iti ayup kabayatan iti layos.

{{https://api.unfoldingword.org/obs/jpg/1/en/360px/obs-en-03-04.jpg?direct&}}

Natulnog ni Noah iti bilin ti Dios kenkuana ket tinulongan dagiti tallo nga annak na a lalaki tapno matungpal iti ipapaaramid ti Dios kenkuana. Kabayatan nga ar-aramiden da ti daong kinuna ni Noah kadagiti tao, ‘Adda sumangpet a dakkel a layos. Masapul a umasideg kayo iti Dios.' Ngem saan a mamati dagiti tattao kenkuana. Gapu ta dakkel unay ti daong ket adu a tawen iti naglabas sakbay a nalpas ti daong.

{{https://api.unfoldingword.org/obs/jpg/1/en/360px/obs-en-03-05.jpg?direct&}}

Binilin manen ti Dios ni Noah ken ti pamilyana “Agurnong kayo iti umdas a makan nga agpaay kadakayo ken agpaay kadagiti ayup.” Idi nakasaganan iti amin ket kinuna ti Dios ken Noah, “Ita ti oras a umunegkan iti daong agraman ti asawam ken dagti tallo nga annak mo ken dagiti asawa da.”  Walo laeng a tattao ti simrek iti daong.

''{{https://api.unfoldingword.org/obs/jpg/1/en/360px/obs-en-03-06.jpg?direct&}}''

Pinaiyapan ti Dios iti daong kenni Noah ti agparis kadagiti amin a klase ti ayup ken dagiti billit tapno milasat da iti layos. Pinaiyapan ti Dios ti sagpipito a lalaki ken babae kadagiti amin a klase iti ayup a mabalin nga maidaton kenkuanna. idi nakastrek dan aminem ket insirran ti Dios ti ridaw ti daong.

''{{https://api.unfoldingword.org/obs/jpg/1/en/360px/obs-en-03-07.jpg?direct&}}''

Nagtudtudo iti awan sardeng na iti uneg ti uppat a pulo nga aldaw ken uppat a pulo a rabii. Pimsuak pay ti danum nga aggapu iti uneg ti daga ket nalmes ti intero nga passet iti lubong agraman dagiti kangangatoan a banbantay.

''{{https://api.unfoldingword.org/obs/jpg/1/en/360px/obs-en-03-08.jpg?direct&}}''

Natay amin a tao ken ayup a nagnaed iti daga. Ti nabati laeng a nabbiag ket dagiti adda iti uneg ti daong. Agtaptapaw ti daong iti rabaw danum ket nakalasat iti layos ti amin nga adda iti uneg ti daong.

''{{https://api.unfoldingword.org/obs/jpg/1/en/360px/obs-en-03-09.jpg?direct&}}''

Idin simmardeng iti tudo ket nagtaptapaw ti daong ti lima pay a bulan santu agrugi a bimmaba ti layus kabayatan daytoy a panawen. Iti maysa nga aldaw ket nagdisso ti daong iti tuktok ti maysa a bantay. Ngem nilayos pay laeng ti danum ti lubong. Naglabas pay ti tallo a bulan sakbay a makita dagiti tuktok ti bantay.

''{{https://api.unfoldingword.org/obs/jpg/1/en/360px/obs-en-03-10.jpg?direct&}}''

kalpasan manen ti uppat pay a pulo nga aldaw nagpatayab ni Noah ti maysa nga uwak tapno maammuan na no nagmagan ti daga. Nagtayab ti uwak ngem awan ti makita na a namaga a daga.

''{{https://api.unfoldingword.org/obs/jpg/1/en/360px/obs-en-03-12.jpg?direct&}}''

Saan a nagbayag ket nagpatayab manen ni Noah ti maysa nga kalapati ngem awan pay ti makita na a namaga isua nagsubli kenni Noah. Idi naglabas ti maysa a lawas ket nagpatayab manen ni Noah ti kalapati ket saan a nagbayad ket nagsubli nga adda ti naalana a sanga ti kayo nga olivo. Bumabbaba ti danum ken nangrugi manen nga agtutubo dagiti mula.

''{{https://api.unfoldingword.org/obs/jpg/1/en/360px/obs-en-03-13.jpg?direct&}}''

Nagpalabas manen ni Noah pay ti maysa a lawas santu nagpatayab iti mikatallo ket saanen a nagsubli ti kalapati. Itan adda nabiruka na a pagdisuan ket saanen a nagsubli. Agmagmagan ti danum iti daga.

{{https://api.unfoldingword.org/obs/jpg/1/en/360px/obs-en-03-14.jpg?direct&}}

Kalpasan ti duwa a bulan ket kinuna ti Dios ken Noah, “Mabalin kayon a rummuar dita daong. Paruarem metten ti pamilyam ken amin nga ayup. Aganak kayo ti adu ken maaddaan kayo iti adu nga apo ken punnuen yo ti tao ti daga. Isua rimmuar ngarud da Noah ken ti pamilya na manipud iti daong.

{{https://api.unfoldingword.org/obs/jpg/1/en/360px/obs-en-03-15.jpg?direct&}}

Kalpasan a rimmuar da Noah ti daong ket nagaramid ti maysa nga altar ket nagidaton kadagiti ayup a mabalin nga idaton iti Dios. Naayayo ti Dios kadagiti indaton ni Noah. Isua benendissionan ti Dios ni Noah ken ti pamilya na.

{{https://api.unfoldingword.org/obs/jpg/1/en/360px/obs-en-03-16.jpg?direct&}}

Kinuna ti Dios ken Noah, “Ikarik kadakayo a saan kun nga uliten a layusen ti lubong gapu iti aramiden ti tattao a dakes wenno dadaelen ti lubong babaen ti layus urayno managbasol ti tattao manipud iti kinaubing da. Nagaramid ngarud ti Dios iti bullalayaw a kas pangilasinan iti daytoy a kari na. Apaman nga agpakita ti bullalayaw iti tangatang ket malagip ti Dios ken ti tattao ti inkari ti Dios kadakuada.

//Maysa nga Istorya a naggapu: Genesis 6-8//
