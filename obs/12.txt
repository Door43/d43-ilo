====== 12. Ti Iruruwar ======

{{https://api.unfoldingword.org/obs/jpg/1/en/360px/obs-en-12-01.jpg?direct&}}

Naragsak dagiti Israelita a pimmanaw idiay Egypt. Saan da mettenen a tagabo ket mapandan iti Naikari a Daga. Inted ngarud dagiti taga Egypt iti anyaman a dawaten dagiti Israelita pati pirak ken balituk ken napapateg pay a banbanag. Adda pay sabli a tattao a naggapu iti dadduma a nasyon a mamati ti Dios ket kimmuyog da kadagiti Israelita idi pimmanaw da idiay Egypt.

{{https://api.unfoldingword.org/obs/jpg/1/en/360px/obs-en-12-02.jpg?direct&}}

Inturong ngarud ti Dios ida a kadwa da iti munmun nga ulep ti aldaw ken munmun nga apoy ti rabii ti mangidaldalan kadakuada. Kinadwaan ngarud ti Dios isuda iti panagdalyasat da. Ti ubraen da lang ket agtulnog da kenkuana.

{{https://api.unfoldingword.org/obs/jpg/1/en/360px/obs-en-12-03.jpg?direct&}}

Kalpasan ti apag biit lang nga oras ket nagbaliw ti panunot ni Pharaoh ken dagiti tattao ket kayat da a tagaboen manen dagiti Israelita. Ket inaramid ti Dios a natuso ti Pharaoh tapno maammuan da nga isuna laeng ti pudno a Dios ken maawatan da a napigpigsa isuna ngem ti Pharaoh ken dagiti didiosen.

{{https://api.unfoldingword.org/obs/jpg/1/en/360px/obs-en-12-04.jpg?direct&}}

Isua kinamat ni Pharaoh ken dagiti suldado na dagiti Israelita tapno tagaboen da manen ida. Idi nakitan dagiti Israelita dagiti suldado ti Egypt a paumay ket naamiris da a nakubong da kadagiti suldado ni Pharaoh ken iti nalabbaga a baybay. Nagbuteng ken nagsasangit da ket kinuna da, “Apay a kasapulan a pimmanaw tayo ti Egypt? Matay tayo met laeng!”

{{https://api.unfoldingword.org/obs/jpg/1/en/360px/obs-en-12-05.jpg?direct&}}

Kinuna ni Moses kadagiti Israelita, “Dikay agbuteng! Ti Dios isu ti makilaban kadakayu tatta ken salakniban na kayo.” KetKinuna ti Dios kenni Moses, “Ibagam kadagiti tattao nga umasideg da idiay nalabbaga a baybay.”

{{https://api.unfoldingword.org/obs/jpg/1/en/360px/obs-en-12-06.jpg?direct&}}

Ket inyakar ti Dios diay munmun nga ulep ket ingkabil na iti nagbaetan dagiti Israelita ken dagiti taga Egypt tapno saan a makita dagiti taga Egypt dagiti Israelita.

{{https://api.unfoldingword.org/obs/jpg/1/en/360px/obs-en-12-07.jpg?direct&}}

Imbaga ti Dios kenni Moses nga ingatu na ti ima na agpaturong diay banda iti baybay tapno agbisngay ti danum. Ket pinaduron ti Dios ti danum babaen iti angina iti makannawan ken makannigid tapno maaramid ti dalan iti nagbisngayan ti baybay.

{{https://api.unfoldingword.org/obs/jpg/1/en/360px/obs-en-12-08.jpg?direct&}}

Nagda dagiti Israelita iti namaga a daga idiay tingngan ti nalabbaga a baybay nga adda ti pader a danum iti nagsinnumbanger.

{{https://api.unfoldingword.org/obs/jpg/1/en/360px/obs-en-12-09.jpg?direct&}}

Ket inyakar manen ti Dios iti ulep a pangatu tapno makita dagiti taga Egypt dagiti Israelita nga agliblibas. Kinamat dagiti taga Egypt dagiti Israelita.

{{https://api.unfoldingword.org/obs/jpg/1/en/360px/obs-en-12-10.jpg?direct&}}

Isua sinurot da dagiti Israelita iti dalan idiay baybay, ngem inaramid ti Dios dagiti taga Egypt a mataranta da ken pinailumlom na dagiti karwahe da. Nagpupukkaw dagiti taga Egypt a kunada, “Agtaray tayo! Ta ti Dios ket isu iti makilablaban kadagiti Israelita!”

{{https://api.unfoldingword.org/obs/jpg/1/en/360px/obs-en-12-11.jpg?direct&}}

Kalpasan a nakaballasiw dagiti Isarelita idiay baybay ket imbaga ti Dios kenni Moses nga unnaten na manen iti ima na. Idi nagtulnog ket nagsubli ti baybay iti dati ket nalmes amin dagiti suldado a taga Egypt a simmurot.

{{https://api.unfoldingword.org/obs/jpg/1/en/360px/obs-en-12-12.jpg?direct&}}

Idi nakita dagiti Israelita dagiti taga Egypt a natay ket nagtalek dan ti Dios. Ken mamati da a mammadto ti Dios ni Moses.

{{https://api.unfoldingword.org/obs/jpg/1/en/360px/obs-en-12-13.jpg?direct&}}

Nagrag-o dagiti Israelites ti kasta launay gapo ta insalakan isuda ti Dios iti pannakatay ken pannakataguboen da! Ita ket nawaya dan a dayawen ti Dios. Nagdayaw dagiti Israelita iti kankanta tapno agrambak da iti baro a pannakawayawaya ken tapno dayawen da ti Dios ngamin insalakan na isuda manipud kadagiti suldado ti Egypt.

{{https://api.unfoldingword.org/obs/jpg/1/en/360px/obs-en-12-14.jpg?direct&}}

Imbilin ti Dios kadagiti Israelita a rambakan da iti panaglabas ti patay “Passover’ iti kada tawen kas pananglaglagip da nu kasatnu a inikkan ti Dios iti balligi kadagiti taga Egypt ken insalakan na ida manipud iti pannakatagabo. Nagrambak da babaen iti panagparti da awan pakapilawan na nga urbon a karnero ken ti pannangan da ti tinapay nga awan ti lebadura na.

//Maysa nga istorya manipud iti Biblia a naggapu: Exodus 12:33-15:21//
