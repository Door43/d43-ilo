====== 14. Panagalla-alla Iti Kabakbakiran ======

{{https://api.unfoldingword.org/obs/jpg/1/en/360px/obs-en-14-01.jpg?direct&}}

Kalpasan nga imbaga ti Dios kadagiti Israelita iti linteg a kayat na pagtulnogan da kas parte da iti tulag ket pinananwan da iti bantay a Sinai. Inrugi ti Dios a inturong ida paapan iti Naikari a Daga a maawawagan a Canaan. Adda iti napuskol nga ulep iti batug da a agturong iti Canaan ket sinurot da daytoy.

{{https://api.unfoldingword.org/obs/jpg/1/en/360px/obs-en-14-02.jpg?direct&}}

Inkari ti Dios kenni Abraham ken Isaac ken Jacob nga ited na iti Naikari a Daga kadagiti kapututan da ngem tattan ket adun iti bungguy ti tattao nga agia-gian idiay. Maawawagan da a Canaanita. Saan daydayawen ken saan agtulnog dagiti Canaanita iti Dios. Agdaydayaw da dagiti didiosen ken agararamid da ti adu a nagdadakes a banag.

{{https://api.unfoldingword.org/obs/jpg/1/en/360px/obs-en-14-03.jpg?direct&}}

Kinuna ti Dios kadagiti Israelita, “Kasapulan yu a paikkaten amin dagiti Canaanita idiay Naikari a Daga. Saan kayo a makiasawa kadakuada. Kasapulan a madadael a pirmi amin a didiosen da. Nu saan dak a tungpalen ket mainayun kayo agdaydayaw kadagiti didiosen da imbes a siak.

{{https://api.unfoldingword.org/obs/jpg/1/en/360px/obs-en-14-04.jpg?direct&}}

Idin nakagteng dagiti Israelita iti kiggad iti Canaan ket nangpili ni Moses iti sangapulo ket dua a lallaki iti maysa iti tunggal tribu ti Israel. Binilin ni Moses dagiti lallaki a mapan da ken siripen da iti lugar tapno kitaen da nu anya iti itsura na. Siripen da met laeng dagiti Canaanita nu napipigsa da wennu nakakabsut da.

{{https://api.unfoldingword.org/obs/jpg/1/en/360px/obs-en-14-05.jpg?direct&}}

Nagdalyasat dagiti sangapulo ket duwa idiay Canaan iti uppat a pulo nga aldaw ket nagsubli dan. Kinuna da kadagiti tattao, “Iti lugar ket nadam’eg a daga ken ti maani ket adu!” Ngem kinuna met dagiti sangapulo kadagiti spiya, “Napigpigsa dagiti siudad ken higante dagiti tattao! Nu rauten tayo ida ket maabak da tayo ken patayen da tayo!”

{{https://api.unfoldingword.org/obs/jpg/1/en/360px/obs-en-14-06.jpg?direct&}}

Dagus a kinuna ni Caleb ken ni Joshua a duwa kadagiti espiya, “Agpaysu natatangkad ken napipigsa dagiti tattao idiay Canaan ngem mabalin tayo nga abaken ida! Ti Dios iti makilaban para kadatayu!”

{{https://api.unfoldingword.org/obs/jpg/1/en/360px/obs-en-14-07.jpg?direct&}}

Ngem saan a dinengngeg dagiti tattao ni Caleb ken Joshua. Nakaunget dagiti tattao kenni Moses ken Aaron ket kinuna da, “Apay ta inyapan dakami dituy karigatan a lugar? Agtalinaed kami kuma latta idiay Egypt kaysa mapapatay kami iti gubat ken aramiden da a tagabo dagiti as assawa mi ken annak mi.” Kayat dagiti tattao a mangpili iti sabali a panguluen tapno agsubli da idiay Egypt.

{{https://api.unfoldingword.org/obs/jpg/1/en/360px/obs-en-14-08.jpg?direct&}}

Ket kasta launay ti unget ti Dios ket napan idiay pagguummungan a tolda ket kinuna, “Gapu kumontra kayo kanyak ket aminen a tattao ket agalla’alla idiay kabakbakiran. Malaksid ni Joshua ken Caleb. Siasinnoman iti agtawen iti dua a pulo wennu natataengan pay ket matay ket saan a pulos a makastrek iti Naikari a Daga.”

{{https://api.unfoldingword.org/obs/jpg/1/en/360px/obs-en-14-09.jpg?direct&}}

Idi nangngeg dagiti tattao daytuy ket nagbabawi da iti nagbasolan da. Innala da dagiti ar’armas da ket napan da rinaut dagiti tattao idiay Canaan. Binallaagan ida ni Moses a saan dan a mapan gapo ta awan iti Dios kadakuada. Ngem saan da a dumngeg kenkuana.

{{https://api.unfoldingword.org/obs/jpg/1/en/360px/obs-en-14-10.jpg?direct&}}

Ket saan a kinadwaan ti Dios ida iti daytuy a gubat. Isua naabak da ket adu kadakuada iti natay. Nagsubli dagiti Israelita manipud Canaan ket nag’alla’alla da ti kabakbakiran iti uppat a pulo a tawen.

{{https://api.unfoldingword.org/obs/jpg/1/en/360px/obs-en-14-11.jpg?direct&}}

Kabayatan iti uppat a pulo a tawen a panag’alla’alla dagiti tattao idiay kabakbakiran ket tinarabayan ti Dios ida. Inikkan na ida iti tinapay a naggapu iti langit a maawawagan a “manna.” Nangibaun pay isuna iti bunggoy dagiti kalasa paluma iti kampu da tapno adda iti karne a kanen da. Kabayatan iti amin ti dayta a tiempo ket saan apinalubusan ti Dios a maperdi dagiti badbadu da ken sandalyas.

{{https://api.unfoldingword.org/obs/jpg/1/en/360px/obs-en-14-12.jpg?direct&}}

Nangted iti danum ti Dios babaen ti milagro ket rimuar ti danum manipud iti batu. Ngem uray iti kasta ket nagriri pay dagiti tattao iti Dios ken Moses. Uray pay kasta ket natulnog latta ti Dios kadgiti inkari na kenni Abraham, Isaac ken Jacob.

{{https://api.unfoldingword.org/obs/jpg/1/en/360px/obs-en-14-13.jpg?direct&}}

Iti sumaganad a tiempo idi awan manen mainum dagiti tattao ket imbaga ti Dios kenni Moses a kunana, “Agsao ka dita batu ket rumuar ti danum.” Ngem saan a nagtulnog ni Moses iti Dios iti sanguanan iti nagadu a tattao babaen iti panagbaut na ti batu iti maminduwa babaen iti sarrukod imbes nga agsao. Rumuar ti danum iti batu ket nakainum iti tunggal maysa. Ngem nakaunget ti Dios kenni Moses ket kinuna na, “Saan ka a makastrek iti Naikari a Daga.”

{{https://api.unfoldingword.org/obs/jpg/1/en/360px/obs-en-14-14.jpg?direct&}}

Kalpasan iti panagalla’alla dagiti Israelita idiay kabakbakiran iti uppat a pulo a tawen ket natay amin a nagrebelde iti Dios. Ket inturong manen ti Dios dagiti tattao iti igid ti Naikari a Daga. Lumakay unayen ni Moses itan isua pinilin ti Dios ni Joshua tapno tumulung a mangidaulo kadagiti tattao. Inkari ti Dios kenni Moses a maysa nga aldaw ket mangipaumay isuna iti sabali a Mammadtu a kasla kenni Moses.

{{https://api.unfoldingword.org/obs/jpg/1/en/360px/obs-en-14-15.jpg?direct&}}

Kinuna ti Dios kenni Moses a mapan idiay tuktok iti bantay tapno makita na ti Naikari a Daga. Nakita ni Moses ti Naikari a Daga ngem saan a pinalubusan ti Dios ni Moses a makastrek idiay. Idi natay ni Moses ket nagladingit dagiti Israelita iti uppat a pulo nga aldaw. Ket nagbalin a baro pangulo ni Joshua. Ni Joshua ket nasayaat ken nagtulnug iti Dios.

//A Bible story from: Exodus 16-17; Numbers 10-14; 20; 27; Deuteronomy 34//
