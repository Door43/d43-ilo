====== 24. **Ti Panangbautismo ni John Kenni** Jesus ======

{{https://api.unfoldingword.org/obs/jpg/1/en/360px/obs-en-24-01.jpg?direct&}}

Dimmakkel ni John nga anak da Zechariah ken Elizabeth ket nagbalin isuna a maysa a mammadto. Aggigian isuna idiay kabakbakiran ken diro ti ba laeng nga ayokan ken dagiti dudon ti kankanen na. Naaramid met manipud kadagiti buok ti kamelyo dagiti kawes na.

{{https://api.unfoldingword.org/obs/jpg/1/en/360px/obs-en-24-02.jpg?direct&}}

Adu a tattao ti napan iti kabakbakiran tapno denggen da ni John. Nangasaba isuna kadakuada a kunkunana, “Agbabawi kayo ta asidigen ti pagarian ti Dios!”

{{https://api.unfoldingword.org/obs/jpg/1/en/360px/obs-en-24-03.jpg?direct&}}

Idi nangngeg dagiti tattao ti mensahe ni John ket adu kadakuada ti nagbabawi kadagiti basbasol na ket binautisaran ni John ida. Adu met dagiti panguloen dagiti relihiyon ti napan nagpabautisar kenni John nopay saan da a nagbabawi wenno nagpakawan manipud kadagiti basbasol da.

{{https://api.unfoldingword.org/obs/jpg/1/en/360px/obs-en-24-04.jpg?direct&}}

Kinuna ni John kadagiti panguluen dagiti relihiyon, “Dakayo a karasaen! Agbabawi kayo ken balbaliwan yo dagita kababalin yo. Mapukanto ti tonggal kayo a saan nga agbunga iti nasayaat ken mapuoranto daytoy iti apoy.” Tinongpal ni John ti imbaga dagiti mammadto, “Kitaen yo ket ibaon ko ti mensaherok sakbay mo ket isaganananto ti dalan mu.”

{{https://api.unfoldingword.org/obs/jpg/1/en/360px/obs-en-24-05.jpg?direct&}}

Sinaludsod dagiti dadduma a Judio ni John no isuna kadi ti Messiah. Simmungbat ni John ket kinunana, “Saan a siak ti Mesiah ngem adda ti umay a sumaruno kanyak. Natan-ok launay isuna ket uray pay siak ket saanak a maikari a mangwarwar iti kurdon dagiti sandalyas na.”

{{https://api.unfoldingword.org/obs/jpg/1/en/360px/obs-en-24-06.jpg?direct&}}

Iti sumaruno nga aldaw ket immay ni Jesus tapno agpabautisar kenni John. Kinuna ni John idi nakita na isuna, “Kitaen yo! Addan ti kordero ti Dios a mangala iti basol ti lubong.”

{{https://api.unfoldingword.org/obs/jpg/1/en/360px/obs-en-24-07.jpg?direct&}}

Kinuna ni John kenni Jesus, “Saanak maikari a mangbautisar kenka. Siak ketdi koma ti pabautisar kenka.” Ngem kinuna ni Jesus, “Masapul a bautisaran nak agsipud ta daytoy ti rumbeng a maaramid.” Binautisaran ngarud ni John isuna uray no saan met pulos a nagbasol ni Jesus.

{{https://api.unfoldingword.org/obs/jpg/1/en/360px/obs-en-24-08.jpg?direct&}}

Idi sumang-at ni Jesus manipud iti danom kalpasan a nabautisaran ket nagparang ti Espirito ti Dios a kas maysa a kalapati a bimmaba ken nagtalinaed kenkuana. Iti isu met laeng a kanito ket nagtimek ti Dios manipud langit a kunkuna na, “Sika ti Anakko nga ay-ayatek. May-ayo ak launay kenka.”

{{https://api.unfoldingword.org/obs/jpg/1/en/360px/obs-en-24-09.jpg?direct&}}

Imbaga idi ti Dios kenni John, “Bumabanto ti Espirito Santo ken agtalinaed iti maysa a tao bautisaram. Dayta a tao ket ti Anak ti Dios.” Maymaysa laeng ti Dios. Ngem idi binautisaran ni John ni Jesus ket nangngeg na ti Dios Ama a nagsao ket nakita na ti Dios Anak a ni Jesus ken nakita na ti Dios Espirito Santo.

//A Bible story from: Matthew 3; Mark 1:9-11; Luke 3:1-23//
