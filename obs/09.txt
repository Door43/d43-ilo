====== 9. Inayaban Ti Dios Ni Moses ======

{{https://api.unfoldingword.org/obs/jpg/1/en/360px/obs-en-09-01.jpg?direct&}}

Kalpasan a natay ni Joseph ket amin a kabagian na ket nagtalinaed idiay Egypt. Isuda ken dagiti kaputotan na ket nagtultuloy a nagnaed idiay iti adu a tawtawen ken naaddaan iti adu nga annak. Maawawagan isuda nga Israelita.

{{https://api.unfoldingword.org/obs/jpg/1/en/360px/obs-en-09-02.jpg?direct&}}

Kalpasan iti adu a tawtawen ket immadu iti bilang ti Israelita. Dagiti taga Egypt ket saan da metten malagip ni Joseph ken dagiti inararamid na ket nagbuteng da iti kinaadun iti Israelita. Isua ti pharaoh nga agturturay iti dayta a tiempo ket pinagbalin na a tagabo dagiti Israelita kadagiti taga Egypt.

{{https://api.unfoldingword.org/obs/jpg/1/en/360px/obs-en-09-03.jpg?direct&}}

Pinuwersan dagiti taga Egyp dagiti Israelita nga agaramid ti adu a balbaly ken siudad ket naupay dagiti Israelita gapo iti pinangparparigat da kadakuada. Ngem pinaburan ti Dios ida ket immadu pay ti annak da.

{{https://api.unfoldingword.org/obs/jpg/1/en/360px/obs-en-09-04.jpg?direct&}}

Naamuan ni Pharaoh nga umadadu dagiti annak dagiti Israelita. Isanga imbaun na dagiti tauhan na a mangpatay kadagiti amin nga ubbing a lallaki babaen ti panangibilling da idiay karayan a Nile.

{{https://api.unfoldingword.org/obs/jpg/1/en/360px/obs-en-09-05.jpg?direct&}}

Adda maysa a babae iti Israelita a nagipasngay ti maysa a lalaki. Inlimming ti babae ken ti asawa na iti anak da iti amin a pamuspusan da.

{{https://api.unfoldingword.org/obs/jpg/1/en/360px/obs-en-09-06.jpg?direct&}}

Idi madi maidulin dagiti nagannak ti ubing ket ingkabil da isuna idiay agtaptapaw a basket idiay kalidliddaan diay igid ti karayan tapno maisalakan laeng isuna iti binget ti patay. Buybuyaen met isuna iti manang na nu anya ti mapasamak kenkuana.

{{https://api.unfoldingword.org/obs/jpg/1/en/360px/obs-en-09-07.jpg?direct&}}

Nakita ti anak ti pharaoh a babae diay basket ket kinita na nu anya ti adda diay uneg na. Idi nakita na nga ubing iti nagyan na ket innala na ket inturing na a kas bukod na nga anak. Nangayab isuna iti maysa a babae a Israelita tapno mangpasuso. Di gappuanan nga isu gayam ti agpaysu nga inang ti ubing. Idi dakkelen ti ubing ket saan nan a kasapulan iti aggatas ket insubli na iti anak ti pharaoh a babae ket impanagan na a Moses.

{{https://api.unfoldingword.org/obs/jpg/1/en/360px/obs-en-09-08.jpg?direct&}}

Iti maysa nga aldaw idi dakkelen nga usto ni Moses ket nakita na ti maysa a taga Egypt a parparigaten na ti maysa a kapada na nga Israelita a tagabo ket pinadas na nga isalakan.

{{https://api.unfoldingword.org/obs/jpg/1/en/360px/obs-en-09-09.jpg?direct&}}

Idi ti ammu ni Moses ket awan makakitkita kenkuana. Ket pinatay na daddiay a taga Egypt santu na innkali ti bagi na. Ngem adda gayam nakakita iti inaramid na.

{{https://api.unfoldingword.org/obs/jpg/1/en/360px/obs-en-09-10.jpg?direct&}}

Idi naamuan ni Pharaoh iti inaramid ni Moses ket pinadas na nga ipapatay ni Moses kuma. Ngem naglibas ni Moses. Napan idiay kabakiran manipud Egypt idiay tapno maitarayan na dagiti suldado ni Pharaoh.

Nagbalin a tagapastor dagiti karnero ni Moses idiay kabakbakiran nga adayu manipud idiay Egypt ket nakaasawa isuna iti dayta a lugar ken naaddaan ti dua a putot a lallaki .

Iti maysa nga aldaw kabayatan nga ipaspastor ni Moses dagiti karnero ket nakakita na iti maysa a mapupuuran a kayo ngem ti kinagpaysuanan na ket saan met talaga a maur-uram diay kayo. Inasetgan na diay mapupuuran a kayo tapno makita na a nalaing. Idi immasideg isuna ket nagtimek ti Dios kenkuana, “Moses, ikkatem ta sandalyas mo ta nasantuan a daga ti badbaddekam."

Kinuna pay ti Dios, “Nakitak ti panagrigrirgat dagiti tattaok idiay Egypt. Tatta ngarud ket ibaon ka iti pharaoh tapno iruar mo dagiti Israelita tapno maiyadayo da manipud iti pannakatagabo idiay Egypt. Ket ited kunto kadakuada ti Canaan nga isu iti inkarik kenda Abraham, Isaac ken Jacob ."

Nagsaludsod ni Moses, “Kasatnu ngay nu damagen ti tattao kanyak nu sino iti nangibaun kanyak ket anya ti ibagak?” Kuna ti Dios, “Siak ti Siak. Ibagam kadakuada a ‘Siak ti nangibaun kenka.’ Ibagam met a, ‘Siak ti Yahweh ti Dios ni Abraham, Isaac ken Jacob.’ Daytoy ti awan inggana a nagan ko.”

Nagbuteng ni Moses ket saan nan a kayat a mapan kenni pharaoh ta saan isuna a nalaing a sumao. Ket gapu iti daytoy, imbaon ti Dios ni Aaron a kabsat ni Moses tapnon tulungan na ni Moses. Binallaagan ti Dios ni Moses ken Aaron a natangken ti ulo ni Pharaoh.

//Iti storya ti biblya aggapu:Exodo 1-4 //
