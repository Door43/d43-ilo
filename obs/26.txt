====== 26. Panagrugi ni Jesus ti Panagserbi Na ======

{{https://api.unfoldingword.org/obs/jpg/1/en/360px/obs-en-26-01.jpg?direct&}}

Kalpasan a nagballigian ni Jesus ti panangsolisug ni Satanas kenkuana ket nasubli ni Jesus a napunno iti pannakabalin ti Espirito Santo idiay ili ti Galilee a pagnanaedan na. Napan nagisursuro ni Jesus iti nadumaduma a lugar. Nasayaat ti ibagbaga ti tonggal maysa maipapan kenkuana.

{{https://api.unfoldingword.org/obs/jpg/1/en/360px/obs-en-26-02.jpg?direct&}}

Iti maysa nga aldaw ket napan ni Jesus idiay ili ti Nazareth a nagnaedanna idi ubing pay isuna. Iti aldaw ti panaginana ket napan isuna idiay lugar a pagdaydayawan. Inyawat da kenkuana ti libro ni propeta Isaiah tapno basaen na ti nakalanad iti daytoy. Linokatan ni Jesus ti libro ket imbasa na ti maysa a paset kadagiti tattao.

{{https://api.unfoldingword.org/obs/jpg/1/en/360px/obs-en-26-03.jpg?direct&}}

Daytoy ti binasa ni Jesus, “Inted ti Dios ti Espirito na kaniak tapno maikasabak ti naimbag a damag kadagiti napapanglaw ket pannakaruk-at kadagiti nabalud ket pannakakita kadagiti bulsek ken pannakawayawaya kadagiti naparparigat. Daytoy ti tawen ti pabor ti Apo.”

{{https://api.unfoldingword.org/obs/jpg/1/en/360px/obs-en-26-04.jpg?direct&}}

Nagtogaw ni Jesus kalpasan daytoy ket kimmita kenkuana dagiti amin a tattao. Ammo da a maipapan iti Messias ti linaon ti naibasa a nasanantoan a surat. Kinuna ni Jesus, “ti sao nga imbasak kadakayo ket mapaspasamaken ita.’’ Nasdaaw dagiti amin a tattao. “Saan kadi a daytoy ti anak ni Joseph?” kinonkunada.

{{https://api.unfoldingword.org/obs/jpg/1/en/360px/obs-en-26-05.jpg?direct&}}

Kinuna ni Jesus, “Agpayso nga awan ti propeta a maawat iti bukod na nga ili. Kabayatan ti panawen ni propeta Elijah ket adu dagiti balo idi idiay Israel. Ngem idi saan a nagtodtodu iti las-ud ti tallo ket kagudua a tawen ket saan nga imbaon ti Dios ni Elijah tapno tolongan na ti balo a taga Israel no di ket ti maysa a balo manipud iti sabali a nasyon.”

{{https://api.unfoldingword.org/obs/jpg/1/en/360px/obs-en-26-06.jpg?direct&}}

Intoloy ni Jesus ti nagsao ket kinunana, “Kabayatan pay ti panawen ni propeta nga Elisha ket nagadu idi dagiti Israelita nga adda sakit ti kudil na. Ngem awan ti inagasan ni Elisha kadakuada. Ti laeng sakit ti kudil ni Naaman a panguloen dagiti kabusor ti Israel ti inagasan na.” Judio dagiti tattao a dumdumngeg kenni Jesus isu a nakaunget da idi nangngeg da ti ibagbagana.

{{https://api.unfoldingword.org/obs/jpg/1/en/360px/obs-en-26-07.jpg?direct&}}

Inruar dagiti tattao a taga Nazareth ni Jesus manipud iti lugar a pagdaydayawan ket impanda isuna iti igid ti teppang tapno patayen da babaen iti panangitappuak da kenkuana sadiay. Ngem nagna ni Jesus iti tengnga dagiti adu a tattao ket pinanawan na ti ili ti Nazareth.

{{https://api.unfoldingword.org/obs/jpg/1/en/360px/obs-en-26-08.jpg?direct&}}

Kalpasan daytoy ket napan ni Jesus iti entero a sakup ti ili a Galilee ket adu a tattao ti napan kenkuana. Inyeg da dagiti tattao a masakit wenno dagiti addaan iti an-annayen na karamanen dagiti bulsek ket pilay ket toleng ken umel ket inagasan amin ni Jesus ida.

{{https://api.unfoldingword.org/obs/jpg/1/en/360px/obs-en-26-09.jpg?direct&}}

Adu pay ti inyeg da kenni Jesus a linongogan dagiti demonyo ket babaen iti bilin ni Jesus ket napaksiat da manipud kadagitoy a tattao. Masansan nga ipukpukkaw da, “Sika ti Anak ti Dios!” Nasdaaw dagiti tattao ken indaydayaw da ti Dios.

{{https://api.unfoldingword.org/obs/jpg/1/en/360px/obs-en-26-10.jpg?direct&}}

Kalpasan daytoy ket nangpili ni Jesus iti sangapulo ket dua a lallaki a naawagan kas apostoles na. Nakipagdaldalyasat dagiti apostoles kenni Jesus ken nagsursuro da kenkuana.
