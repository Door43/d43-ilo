====== 32. Ti Panangpaimbag Ni Jesus Iti Linogagan iti Demonyo a Lalaki Ken ti Masakit A Babae ======

{{https://api.unfoldingword.org/obs/jpg/1/en/360px/obs-en-32-01.jpg?direct&}}

Iti maysa nga aldaw ket nagbangka ni Jesus ken dagiti adalan a bimmalasiw iti baybay ket napan da iti lugar a pagnanaedan dagiti taga Gerasene.

{{https://api.unfoldingword.org/obs/jpg/1/en/360px/obs-en-32-02.jpg?direct&}}

Idi naka danon da iti bangir nga igid ti baybay ket nagtartaray a simmabat ken ni Jesus ti maysa a lalaki a linongogan ti demonyo.

{{https://api.unfoldingword.org/obs/jpg/1/en/360px/obs-en-32-03.jpg?direct&}}

Napigsa launay daytoy a lalaki ken awan pulos ti makatengngel kenkuana. Inkawar payen dagiti tattao dagiti ima ken saka na ngem pinogsat na dagitoy.

{{https://api.unfoldingword.org/obs/jpg/1/en/360px/obs-en-32-04.jpg?direct&}}

Agnanaed daytoy a lalaki kadagiti tanem iti dayta a dissu. Kanayon nga agririyaw daytoy a lalaki iti aldaw ken rabii. Saanen daytoy nga agbadbadu ken sugat-sugaten na ti bagi na babaen kadagiti bato.

{{https://api.unfoldingword.org/obs/jpg/1/en/360px/obs-en-32-05.jpg?direct&}}

Idi napan ti lalaki kenni Jesus nagparintomeng daytoy iti sangoanan na. Kinuna ni Jesus iti demonyo, “Rumuar ka iti daytoy a lalaki!”

{{https://api.unfoldingword.org/obs/jpg/1/en/360px/obs-en-32-06.jpg?direct&}}

Nagpukkaw iti napigsa ti nalungogan a lalaki ket kinunana, “Jesus nga Anak ti kangatoan a Dios! Ania ti kayat mo kaniak? Pangaasim kadi ta saan nak a parigaten!” Ket dinamag ni Jesus iti demonyo “Ania ti nagan mo?” Simmungbat daytoy ket kunana, “Ti nagan ko ket Legion Gapo ta adu kami gamin”. (Ti “Legion” ket bunggoy iti rinib-ribo a suldado ti Roma.)

{{https://api.unfoldingword.org/obs/jpg/1/en/360px/obs-en-32-07.jpg?direct&}}

Nagpakaasi ti demonyo kenni Jesus, “Pangaasim ta saan na kami nga ibaon iti ruar daytoy a lugar! Adda idi ti adu a baboy a mangmangan iti asideg a torod isu a nagpakaasi dagiti demonyo kenni Jesus ket kunada, “Pangaasim ta ibaon na kami laengen kadagiti baboy!” Pinalubosan ida ni Jesus ket kunana, “Sige ket Mapan kayo!”

{{https://api.unfoldingword.org/obs/jpg/1/en/360px/obs-en-32-08.jpg?direct&}}

Rimmuar dagiti demonyo manipud iti lalaki ket simrek da kadagiti baboy. Timupuak dagiti agarup dua a ribo a baboy iti dirraas ket nalmes da amin.

{{https://api.unfoldingword.org/obs/jpg/1/en/360px/obs-en-32-09.jpg?direct&}}

Idi nakita dagiti agay-aywan kadagiti baboy ti napasamak ket nataray da a napan idiay ili ket imbaga da kadagiti tattao a masabat da ti inaramid ni Jesus. Napan dagiti tattao ti ili ket nakita da ti tao a dati a linongogan dagiti demonyo a nakatogaw a sitatalna ket nakabadu ken agtigtignayen a kas maysa a gagangay a tao.

{{https://api.unfoldingword.org/obs/jpg/1/en/360px/obs-en-32-10.jpg?direct&}}

Nagbuteng dagiti tattao ket imbaga da ken ni Jesus a pumanaw. Naglugan ngarud ni Jesus iti bangka ken nagsagana a pumanaw. Ngem nagpakaasi ti lalaki a dati a linogagan dagiti demonyo a sumurot kenni Jesus.

{{https://api.unfoldingword.org/obs/jpg/1/en/360px/obs-en-32-11.jpg?direct&}}

Ngem kinuna ni Jesus kenkuana, “Saan. Kayat ko nga agawid ka ket ibagam kadagiti gagayyem ken pamilyam dagiti amin nga inaramid ti Dios kenka ken no kasatno a kinaasyan naka.”

{{https://api.unfoldingword.org/obs/jpg/1/en/360px/obs-en-32-12.jpg?direct&}}

Nagawid ngarud ti lalaki ket imbaga na iti tonggal maysa dagiti amin nga inaramid ni Jesus kenkuana. Nasdaaw dagiti amin a nakangngeg iti istorya na.

{{https://api.unfoldingword.org/obs/jpg/1/en/360px/obs-en-32-13.jpg?direct&}}

Nagsubli ni Jesus iti ballasiw ti baybay. Kalpasan a nakadanon isuna sadiay ket naguummong dagiti adu a tattao iti aglaw-law na ken nagsisinniksik da. Adda ti maysa a babae kadagidiay nga adu a tattao ti agpadpadara iti las-ud iti sangapulo ket dua a tawen. Nabusbosnan dagiti amin a kuwarta na kadagiti mangngagas tapno maagasan da isuna ngem kimmarkaro pay ket di ti kasasaad na.

{{https://api.unfoldingword.org/obs/jpg/1/en/360px/obs-en-32-14.jpg?direct&}}

Nagsubli ni Jesus iti ballasiw ti baybay. Kalpasan a nakadanon isuna sadiay ket naguummong dagiti adu a tattao iti aglaw-law na ken nagsisinniksik da. Adda ti maysa a babae kadagidiay nga adu a tattao ti agpadpadara iti las-ud iti sangapulo ket dua a tawen. Nabusbosnan dagiti amin a kuwarta na kadagiti mangngagas tapno maagasan da isuna ngem kimmarkaro pay ket di ti kasasaad na.

{{https://api.unfoldingword.org/obs/jpg/1/en/360px/obs-en-32-15.jpg?direct&}}

Narikna a dagus ni Jesus nga adda pannakabalin a rimmuar kenkuana isu a timmalyaw ket sinaludsod na, “Siasino ti nangsagid kaniak?” Simmungbat dagiti adalan ket kunada, “Nagadu dagiti tattao iti aglawlaw mo a mangsagsagid ken mangdungdungpar kenka ket apay a damagen no ‘siasinno ti nangsagid kenka?’”

{{https://api.unfoldingword.org/obs/jpg/1/en/360px/obs-en-32-16.jpg?direct&}}

Napan nagparintomeng nga agtigtigerger ken permi a mabutbuteng ti babae iti sangoanan ni Jesus. Imbaga na kenkuana ti inaramid na ken ti pannakaagas na babaen iti daytoy. Kinuna ni Jesus kenkuana, “Napaimbag naka ti pammatim. Agawid ka nga addaan kappia.”

//Maysa nga istorya a naggapu: Matthew 8:28-34; Mark 5:1-20; Luke 8:26-39//
