====== 11. Ti Panaglabas Ti Patay ======

{{https://api.unfoldingword.org/obs/jpg/1/en/360px/obs-en-11-01.jpg?direct&}}

Binallaagan ti Dios ti Pharaoh a nu madi na a palubusan dagiti Israelita ket patayen na dagiti amin nga inauna nga annak a lallaki iti tattao ken ayayop. Idi nangngeg ti Pharaoh daytoy ket saan latta namati ken nagtulnog ti Dios.

{{https://api.unfoldingword.org/obs/jpg/1/en/360px/obs-en-11-02.jpg?direct&}}

Nangisabet ti Dios iti wagas tapno maisalakan dagiti inauna a lallaki iti asinnoman a mamati kenkuana. Tunggal pamilya ket agpili laeng ti urbon a karnero nga awan ti pakapelawan na ket partien da daytoy.

{{https://api.unfoldingword.org/obs/jpg/1/en/360px/obs-en-11-03.jpg?direct&}}

Inbaga ti Dios kadagiti Israelita a mangikabil da ti dara ti urbon a karnero diay aglawlaw ti ruangan ti babbalay da ken ituno da diay karne ket partakan da a kanen agraman iti tinapay nga awan iti lebadura na, Ket kinuna na pay kadakuada a masapul a nakasagana da a panawan ti Egypt kalpasan ti pannangan da.

{{https://api.unfoldingword.org/obs/jpg/1/en/360px/obs-en-11-04.jpg?direct&}}

Inaramid met ngarud dagiti Israelita amin nga imbilin ti Dios kadakuada. Kabayatan iti tingnga ti rabii napan ti Dios ti aglawlaw ti Egypt ket pinapatay na amin nga inauna nga annak a lallaki.

{{https://api.unfoldingword.org/obs/jpg/1/en/360px/obs-en-11-05.jpg?direct&}}

Amin a babbalay dagiti Israelita ket napalawlawan ti dara dagiti ruangan na. Isua nilabsanan ti Dios. Amin nga adda idiay uneg ket awan dakes a napasamak kadakuada. Naisalakan da babaen iti dara ti urbon a karnero.

{{https://api.unfoldingword.org/obs/jpg/1/en/360px/obs-en-11-06.jpg?direct&}}

Ngem dagiti taga Egypt ket saan da latta a pinatpati ti Dios wennu nagtulnog kadagiti inbilin na. Isua saan a nilabsanan ti Dios ti babbalay da. Pinapatay ngarud ti Dios dagiti amin nga inauna nga annak dagiti taga Egypt a lallaki.

{{https://api.unfoldingword.org/obs/jpg/1/en/360px/obs-en-11-07.jpg?direct&}}

Kada inauna nga annak a lallaki iti taga Egypt ket natay. Manipud kadagiti annak dagiti balud inggana iti inauna nga anak ti Pharaoh. Adu a tattao idiay Egypt ket nagsasangit ken nagdudung’aw gapo ta kasta launay ti panagladingit da.

{{https://api.unfoldingword.org/obs/jpg/1/en/360px/obs-en-11-08.jpg?direct&}}

Kadayta met laeng a rabii ket pinaayaban ti Pharaoh da Moses ken Aaron ket kinunana, “Awiten yu amin nga Israelita ket pumanaw kayo a dagus!” Uray dagiti taga Egypt ket agpakpakaasi da kadagiti Israelita a pumanaw da a dagus.

//A Bible story from: Exodus 11:1-12:32//
