====== 11. Ti Panaglabas Ti Patay ======

{{https://api.unfoldingword.org/obs/jpg/1/en/360px/obs-en-11-01.jpg?direct&}}

Binallaagan ti Dios ti Pharaoh a nu madi na a palubusan dagiti Israelita ket patayen na dagiti amin nga inauna nga annak a lallaki ti tattao ken ay-ayup. Idi nangngeg ti Pharaoh daytoy ket saan latta namati ken nagtulnog ti Dios.

{{https://api.unfoldingword.org/obs/jpg/1/en/360px/obs-en-11-02.jpg?direct&}}

Nangisabet ti Dios iti wagas tapno maisalakan dagiti inauna a lallaki iti asinnoman a mamati kenkuana. Tunggal pamilya ket agpili laeng ti urbon a karnero nga awan ti pakapilawan na ket partien da daytoy.

{{https://api.unfoldingword.org/obs/jpg/1/en/360px/obs-en-11-03.jpg?direct&}}

Imbaga ti Dios kadagiti Israelita a mangikabil da ti dara ti urbon a karnero diay aglawlaw ti hamba dagiti babbalay da ken ituno da diay karne ket partakan da a kanen agraman iti tinapay nga awan iti lebadura na, Ket kinuna na pay kadakuada a masapul a nakasagana da a panawan ti Egypt kalpasan ti pannangan da.

{{https://api.unfoldingword.org/obs/jpg/1/en/360px/obs-en-11-04.jpg?direct&}}

Inaramid met ngarud dagiti Israelita amin nga imbilin ti Dios kadakuada. Kabayatan iti tingnga ti rabii napan ti Dios ti aglawlaw ti Egypt ket pinapatay na amin nga inauna nga annak a lallaki.

{{https://api.unfoldingword.org/obs/jpg/1/en/360px/obs-en-11-05.jpg?direct&}}

Amin a babbalay dagiti Israelita ket napalawlawan ti dara dagiti hamba dagiti ruangan na. Isua nilabsanan ti Dios. Naispal iti patay amin nga adda iti uneg dagiti balbalay da. Naisalakan da babaen iti dara ti urbon a karnero.

{{https://api.unfoldingword.org/obs/jpg/1/en/360px/obs-en-11-06.jpg?direct&}}

Ngem saan latta a pinatpati dagiti taga Egypt ti Dios wenno nagtulnog kadagiti inbilin na. Isua saan a nilabsan ti Dios ti babbalay da. Pinapatay ngarud ti Dios dagiti amin nga inauna nga annak dagiti taga Egypt a lallaki.

{{https://api.unfoldingword.org/obs/jpg/1/en/360px/obs-en-11-07.jpg?direct&}}

Natay dagati inauna nga annak a lallaki iti taga Egypt manipud kadagiti inauna nga annak dagiti balud inggana iti inauna nga anak a lalaki ti Pharaoh. Nagsangsangit ken nagdudung-aw ti adu a tattao idiay Egypt gapo ta kasta launay ti panagladingit da.

{{https://api.unfoldingword.org/obs/jpg/1/en/360px/obs-en-11-08.jpg?direct&}}

Kadayta met laeng a rabii ket pinaayaban ti Pharaoh da Moses ken Aaron ket kinunana, “Awiten yo amin nga Israelita ket pumanaw kayo a dagus!” Uray dagiti taga Egypt ket agpakpakaasi da kadagiti Israelita a pumanaw da a dagus.

//Maysa nga istorya iti Biblia a naggapu: Exodus 11:1-12:32//
