====== 8. Insalakan ti Dios ni Joseph ken ti pamilya na ======

{{https://api.unfoldingword.org/obs/jpg/1/en/360px/obs-en-08-01.jpg?direct&}}

Idi naglabas ti adun a tawen ket lakayen ni Jacob. Imbaun na ti paborito na a putot a ni Joseph tapno apan na sarungkaran dagiti kakabsat na nga agayaywan kadagiti ay-ayup.

{{https://api.unfoldingword.org/obs/jpg/1/en/360px/obs-en-08-02.jpg?direct&}}

Kagurgura dagiti kakabsat ni Joseph isuna gapo ta nakaro ti panagayat ti Ama da kenkuana ken maysa pay ket natagtagainep ni Joseph nga isuna iti mangidaulo kadakuada. Idi napan ni Joseph kadagiti kakabsat na kinibrong da ken inlako da isuna kadagiti agtagtagilako ti tagabo.

{{https://api.unfoldingword.org/obs/jpg/1/en/360px/obs-en-08-03.jpg?direct&}}

Sakbay a nagawid dagiti kakabsat ni Joseph idiay balay da ket pinigispigis da pay ti pagananay na ken insawsaw da iti dara ti kalding. Ket impakita da iti Ama da tapno panunuten na a pinatay ti narungsot nga ayop. Ket nagladigit ni Jcaob ti kasta launay.

{{https://api.unfoldingword.org/obs/jpg/1/en/360px/obs-en-08-04.jpg?direct&}}

Impan ngarud dagidiay dagiti agtagtagilako ti tagabo ni Joseph idiay Egypt. Nalawa  ken mannakabalin a bansa ti Egypt nga asideg idiay karayan a Nile. Ni Joseph ket inlako met dagiti agtagtagilako ti tagabo iti maysa a nabaknang nga opisyal ti gobyerno. Nasayaat ti pinagserbi ni Moses iti amo na ket binendisyonan ti Dios ni Joseph.

{{https://api.unfoldingword.org/obs/jpg/1/en/360px/obs-en-08-05.jpg?direct&}}

Pinadas ti asawa ti amo a makaidda ni Joseph ngem saanna a kayat ti agbasol iti Dios. Isua nakaunget ti babae ket pinagbentangan na ti palso ni Joseph tapno ipatiliwna isuna ket miayapan idiay pagbaludan. Uray idiay pagbaludan ket nagtalinaed a matalek iti Dios ni Joseph ket binendisyonan ti Dios isuna.

{{https://api.unfoldingword.org/obs/jpg/1/en/360px/obs-en-08-06.jpg?direct&}}

Kalpasan iti dua a tawen ket adda latta idiay pagbaludan ni Joseph uray nu awan basol na. Iti maysa a rabii ket naming dua a nagtagtagainep ti Pharaoh (nga isu ti awawagan dagiti taga Egypt nga ari) a nangteg iti permi a riribuk kanyana. Awan makaited kadagiti mamagbaga ti kaipapanan dagiti tagtagainep na.

{{https://api.unfoldingword.org/obs/jpg/1/en/360px/obs-en-08-07.jpg?direct&}}

Inikkan ti Dios ni Joseph iti kabaelan na a mangipatarus iti tagtagainep isunga pinaayaban ni Pharaoh ni Joseph idiay kulungan. Impatarus ni Joseph dagiti tagtagainep ni Pharaoh ket kinuna na kenkuana,”Ti Dios ket mangted ti pitu a tawen a nabuslon ti apit ken pitu a tawen a panagbisin.”

{{https://api.unfoldingword.org/obs/jpg/1/en/360px/obs-en-08-08.jpg?direct&}}

Nay-ayo ni Pharaoh kenni Joseph isu a dinotokan na isuna a maikadua a mannakabalin a katuturayan a tao iddiay Egypt.

{{https://api.unfoldingword.org/obs/jpg/1/en/360px/obs-en-08-09.jpg?direct&}}

Ket binilin ni Joseph dagiti tattao nga agidulin da iti ad adu ita ta nabuslon iti apit. Kalpasan agilako ni Joseph ti makan kadagiti tattao tun sumangbay ti panagbisin tapno maaddaan da iti umdas a kanen da.

{{https://api.unfoldingword.org/obs/jpg/1/en/360px/obs-en-08-10.jpg?direct&}}

Nakaru ti panagbisin saan laeng nga iti Egypt nu diket pati iddiay Canaan nga ayan ti pamilya ni Jacob.

{{https://api.unfoldingword.org/obs/jpg/1/en/360px/obs-en-08-11.jpg?direct&}}

Isunga imbaon ni Jacob dagiti inauna nga natataengan nga annak na idiay Egypt tapno gumatang ti makan. Ket saan a nabigbig dagiti agkakabsat ni Joseph idi gumatgatang da iti makan iti sanguanan da. Ngem nalasin ni Joseph ida.

{{https://api.unfoldingword.org/obs/jpg/1/en/360px/obs-en-08-12.jpg?direct&}}

Pinadas pay ni Joseph dagiti kakabsat na nu adda nagbalbaliwan da. Kalpasanna kinuna ni Joseph kadakuada, “Siak ti kabsat yo a ni Joseph! Saan kayo nga agbuteng. Pinadas yo nga agbalin a dakes idi inlako dak nga agbalin a tagabo. Ngem pinagbalin ti Dios ti dakes iti naimbag! Umay kayo ken makipaggian kayo ditoy Egypt tapno matulungan kayo ken ti pamilya yo.”

{{https://api.unfoldingword.org/obs/jpg/1/en/360px/obs-en-08-13.jpg?direct&}}

Idi nagawid dagiti kakabsat ni Joseph ket imbaga da kenni Jacob a sibibiag pay ni Joseph ket naragsakan unay isuna.

{{https://api.unfoldingword.org/obs/jpg/1/en/360px/obs-en-08-14.jpg?direct&}}

Uraynu lakayen ni Jacob ket immakar latta idiay Egypt agraman dagiti pamilya na ket nakipagnaed da idiay. Idi asideg a matay ni Jacob ket binendisyonan na ti tunggal maysa dagiti annak na.

{{https://api.unfoldingword.org/obs/jpg/1/en/360px/obs-en-08-15.jpg?direct&}}

Ti tulag nga inkari ti Dios nga inted na kenni Abraham ket naipasa kenni Isaac santo kenni Jacob santo kadagiti sangapulo ket dua nga annak ni Jacob ken dagiti pamilya da. Dagiti kaputotan dagiti sangapulo ket dua nga annak ni Jacob iti nagbalin nga sangapulo ket dua nga tribu ti Israel.

//Maysa nga istorya a nagapu: Genesis 37-50 //
