====== 8. Insalaakan ti Dios ni Joseph ken ti pamilya na ======



{{https://api.unfoldingword.org/obs/jpg/1/en/360px/obs-en-08-01.jpg?direct&}}

Idi naglabas ti adun a tawen ket lakayen ni Jacob. Imbaun na ti paborito na nga anak a ni Joseph tapnu apan na kitan dagiti kakabsat na nga agayaywan ti taraken.



{{https://api.unfoldingword.org/obs/jpg/1/en/360px/obs-en-08-02.jpg?direct&}}

Kagurgura dagiti kakabsat ni Joseph isuna gapu ta nakaro ti panagayat ti Ama da kenkuana ken maysa pay ket natagtagainep ni Joseph nga isuna iti mangidaulo kadakuada. Idi napan ni Joseph kadagiti kakabsat na tiniliw da isuna ket inlako da dagiti negossiante ti tagabo.



{{https://api.unfoldingword.org/obs/jpg/1/en/360px/obs-en-08-03.jpg?direct&}}

Sakbay a nagawid dagiti kakabsat ni Joseph idiay balay da ket pinigispigis da pay ti pagananay na ken insawsaw da iti dara ti kalding. Ket  impakita da iti Ama da tapnu panunuten na a pinatay ti narungsot nga ayop. Ket nagladigit ni Jcaob ti kasta launay.



{{https://api.unfoldingword.org/obs/jpg/1/en/360px/obs-en-08-04.jpg?direct&}}

Impan ngarud dagidiay dagiti negossiante ti tagabo ni Joseph idiay Egypt. Iti Egypt ket nalawa ken mannakabalin a bansa/lugar nga asideg idiay karayan a Nile. Ni Joseph ket inlako met dagiti negossiante ti tagabo iti maysa a nabaknang nga opisyales iti Gobyerno. Nasayaat ti pinagserbi ni Moses iti amo na ket binendisyonan ti Dios ni Joseph.



{{https://api.unfoldingword.org/obs/jpg/1/en/360px/obs-en-08-05.jpg?direct&}}

Pinadas ti asawa ti amo a makaidda ni Joseph ngem saanna a kayat ti agbasul iti Dios. Isua nakaunget ti babai ket pinagbentangan na ti palso ni Joseph tapnun ipatiliwna isuna ket miayapan idiay pagbaludan. Uray idiay pagbaludan ket nagtalinaed a matalek iti Dios ni Joseph ket binendisyunan ti Dios isuna.



{{https://api.unfoldingword.org/obs/jpg/1/en/360px/obs-en-08-06.jpg?direct&}}

Kalpasan iti duwa nga tawen ket adda latta idiay pagbaludan ni Joseph uray nu awan basol na. Iti maysa a rabii ket naming duwa a nakatagtagainep ni Pharaoh nga isu ti awawagan dagiti Egyptiano nga ari da. Awan makaited kadagiti mangbagbaga kaniana iti kayat nga saoen dagiti tagtagainep na.



{{https://api.unfoldingword.org/obs/jpg/1/en/360px/obs-en-08-07.jpg?direct&}}

Inikkan ti Dios ni Joseph iti kabaelan na a mangipatarus iti tagtagainep isunga impaala ni Pharaoh ni Joseph idiay kulungan. Impatarus ni Joseph dagiti tagtagainep na kenkuana ken kinuna na, ”Ti Dios ket mangted ti pitu a tawen a nabuslon ti apit ken pitu a tawen nga panagbisin.”



{{https://api.unfoldingword.org/obs/jpg/1/en/360px/obs-en-08-08.jpg?direct&}}

Nay’ayo ni Pharaoh kenni Joseph isua pinagbalin na a maikadwa a mannakabalin a tao iddiay Egypt.


{{https://api.unfoldingword.org/obs/jpg/1/en/360px/obs-en-08-09.jpg?direct&}}

Ket kinuna ni Joseph kadagiti tattao nga agidulin da iti adadu ita ta nabuslon iti apit. Santu agilako ni Joseph ti makan kadagiti tattao tun sumangbay ti panagbisin tapnu adda umanay a kanen da.



{{https://api.unfoldingword.org/obs/jpg/1/en/360px/obs-en-08-10.jpg?direct&}}

Nakaro ti panagbisin saan laeng nga iti Egypt nu diket pati iddiay Canaan nga ayan ti pamilia ni Jacob.



{{https://api.unfoldingword.org/obs/jpg/1/en/360px/obs-en-08-11.jpg?direct&}}

Isua imbaun ni Jacob dagiti inauna nga annak na idiay Egypt tapnu gumatang ti makan. Ket saan a nailasin dagiti agkakabsat ni Joseph idi gumatgatang da iti makan iti sanguanan da. Ngem nalasin ni Joseph ida.



{{https://api.unfoldingword.org/obs/jpg/1/en/360px/obs-en-08-12.jpg?direct&}}

Pinadas pay ni Joseph dagiti kakabsat na nu adda nagbalbaliwan da. Kalpasanna kinuna ni Joseph kadakuada, “Siak ti kabsat yu a ni Joseph! Saan kayu nga agbuteng. Pinadas yu nga agbalin a dakes idi inlako dak nga agbalin a tagabo. Ngem pinagbalin ti Dios ti dakes iti naimbag! Umay kayu ken makipaggian kayu ditoy Egypt tapnu matulungan kayu ken ti pamilya yu.”



{{https://api.unfoldingword.org/obs/jpg/1/en/360px/obs-en-08-13.jpg?direct&}}

Idi nagawid dagiti kakabsat ni Joseph ket imbaga da kenni Jacob a sibibiag pay ni Joseph ket naragsakan unay isuna.



{{https://api.unfoldingword.org/obs/jpg/1/en/360px/obs-en-08-14.jpg?direct&}}

Uraynu lakayen ni Jacob ket immalis latta idiay Egypt agraman dagiti pamilia na ket nakipagnaed da idiay. Idi asideg a matay ni Jacob ket binendisyunan na ti tunggal maysa dagiti annak na.



{{https://api.unfoldingword.org/obs/jpg/1/en/360px/obs-en-08-15.jpg?direct&}}

Ti tulag nga inkari ti Dios nga inted na kenni Abraham ket naipasa kenni Isaac santu kenni Jacob santu kadagiti sangapulo ken duwa nga annak ni Jacob ken dagiti pamilia da. Dagiti kaputotan dagiti sangapulo ket duwa nga annak ni Jacob iti nagbalin nga sangapulo ket duwa nga tribu ti Israel.



// Maysa nga istorya a nagapu: Genesis 37-50 //