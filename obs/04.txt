====== 4. Ti Tulag Ti Dios Kenni Abraham ======

{{https://api.unfoldingword.org/obs/jpg/1/en/360px/obs-en-04-01.jpg?direct&}}

Adu nga tawen iti naglabas kalpasan ti dakkel nga layus ket immadu manen dagiti tao iti lubong ket maymaysa idi ti pagsasao da. Ngem imbes nga tungpalen da ti bilin ti Dios nga paadduen da ti tao ti lubong, nag maymaysa da ketdi nga nangrugi nga agipatakder ti maysa nga siyudad.

{{https://api.unfoldingword.org/obs/jpg/1/en/360px/obs-en-04-02.jpg?direct&}}

Nakapalpalangguad da ken madi da inkaskaso ti imbagan ti Dios. Nangrugi da payen a nagpatakder ti maysa a nakangatngato a torre tapno madanun da ti langit. Nakita ti Dios a nu itultuloy da nga agmaymaysa da nga agaramid ti dakes ket mabalin da pay a makaaramid ti ad adu nga dakes nga banbanag.

''{{https://api.unfoldingword.org/obs/jpg/1/en/360px/obs-en-04-03.jpg?direct&}}''

Isua binaliwan ti Dios iti pagsasao da iti adu a nadumaduma a pagsasao ken inwaras na dagiti tattao iti intero a lubong. Nagrugi da nga ipatakder ti siudad a maag-awagan ti Babel a kayat na a saoen ket “naallilaw”.

''{{https://api.unfoldingword.org/obs/jpg/1/en/360px/obs-en-04-04.jpg?direct&}}''

Ginasgasut a tawen iti napalpalabas ket nagsao ti Dios iti tao nga agnagan ti Abram. Kinuna ti Dios kenkuana, “Panawam ti lugar ken ti pamilyam ket mapan ka iti daga nga ipakitakto kenka. Bendisyonan ka ket aramiden ka a nabileg a nasyon. Aramidek nga natan-ok ti nagan mo. Bendisyonak dagiti mangbendisyon kenka ken ilunod ko dagiti agilunod kenka. Amin nga pamilya iti lubong ket mabindisyonan da gapo kenka.”

{{https://api.unfoldingword.org/obs/jpg/1/en/360px/obs-en-04-05.jpg?direct&}}

Isua nagtulnog ni Abram iti Dios. Intugot na ti asawa na a ni Sarai agraman dagiti amin nga adipen na ken ti sanikua na ket napan da iti daga nga impakita ti Dios kenkuana isu iti daga a Canaan.

{{https://api.unfoldingword.org/obs/jpg/1/en/360px/obs-en-04-06.jpg?direct&}}

Idi simmamngpet da Abram idiay Canaan ket kinuna ti Dios, “Kitaem iti aglawlaw. Ited ko kenka ken ti kaputotam amin a daga a makitkitam a kas tawid yo.” Ket nagnaed da Abram iti daga a Canaan.

''{{https://api.unfoldingword.org/obs/jpg/1/en/360px/obs-en-04-07.jpg?direct&}}''

Iti maysa nga aldaw ket nagsabat da Abram ken Melchizedek a padi ti kangatoan a Dios. Binendisyonan ni Melchizedek ni Abram a kinuna na, “Bendisyonan naka koma ti Dios ko a kangatoan ken makinbagi ti langit ken daga.” Ket inted ni Abram kenni Melchizedek ti apagkapullo ti amin a sanikuana.'' ''

''{{https://api.unfoldingword.org/obs/jpg/1/en/360px/obs-en-04-08.jpg?direct&}}''

Ngem idi naglabas ti adu a tawen keta wan latta ti anak da Abram ken Sarai. Nagsao ti Dios kenni Abram ket inkari na manen a maaddaan isuna ti putot a lalaki ken kaputotan a kas kinaadu ti bibituin iti tangatang. Namati ni Abram iti kari ti Dios. Ket inbaga ti Dios a nalinteg ni Abram gapo ta namati isuna iti kari ti Dios.

{{https://api.unfoldingword.org/obs/jpg/1/en/360px/obs-en-04-09.jpg?direct&}}

Ket nakitulag ti Dios kenni Abram. Ti katulagan ket maysa a nagnunumoan iti dua a partidos. Kinuna ti Dios, “Ikkan ka ti maysa nga anak a lalaki nga aggapu mismo iti bagim. Ited ko met ti daga ti Canaan kadagiti kaputotam.” Ngem awan pay anak ni Abram a lalaki.

//Maysa nga Istorya Iti Biblia masarakan iti Genesis 11-15//
