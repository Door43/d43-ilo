====== 30. **Pinakan Ni Jesus Dagiti Lima Ribo A Tattao**  ======

{{https://api.unfoldingword.org/obs/jpg/1/en/360px/obs-en-30-01.jpg?direct&}}

Imbaon ni Jesus dagiti apostol na tapno kasabaan ken suroan da dagiti tattao kadagiti nadumaduma a barrio. Idi nagsubli da iti ayan ni Jesus ket imbaga da kenkuana dagiti inaramid da. Kalpasan daytoy ket inawis ida ni Jesus a sumurot da kenkuana iti maysa a naulimek a lugar iti bangir ti baybay ti Galilea tapno aginana da idiay iti apagbiit. Naglugan da ngarud iti bangka da ket napan da iti bangir nga igid ti baybay.

{{https://api.unfoldingword.org/obs/jpg/1/en/360px/obs-en-30-02.jpg?direct&}}

Ngem adu a tattao ti nakakita iti panagrubwat ni Jesus ken dagiti adalan na iti bangka. Nagtartaray dagitoy a tattao iti igid ti bay-bay tapno umun-una da a makaballasiw iti bangir ti baybay. Idi makadanonen da Jesus ken dagiti adalan na ket adda idiayen ti dakkel a bungoy dagiti tattao nga agur-uray kadakua da.

{{https://api.unfoldingword.org/obs/jpg/1/en/360px/obs-en-30-03.jpg?direct&}}

Agarup lima a ribu dagiti lallaki iti dayta a bunggoy malaksid pay ti bi laeng dagiti babbai ken ub-ubbing. Nakarikna ni Jesus iti dakkel nga asi kadagiti tattao. Para kenni Jesus ket kasla karnero nga awan pastor na dagitoy a tattao. Sinoroan na ngarud isuda ken inagasan na dagiti tattao nga agsakit.

{{https://api.unfoldingword.org/obs/jpg/1/en/360px/obs-en-30-04.jpg?direct&}}

Idi rumabiin ket kinuna dagiti adalan kenni Jesus, “Rumabiin ket  awan ti ili nga asideg ditoy. Pagawidemon dagiti tattao tapno mapan da agbiruk iti mabalin a kanen da.”

{{https://api.unfoldingword.org/obs/jpg/1/en/360px/obs-en-30-05.jpg?direct&}}

Ngem kinuna ni Jesus kadagiti adalan na, “Ikkan yo ida iti mabalin da a kanen!” Simmungbat da ket kunada, “Kasano mi nga aramiden dayta? Addaan kami laeng iti lima a tinapay ken dua a babassit nga ikan.”

{{https://api.unfoldingword.org/obs/jpg/1/en/360px/obs-en-30-06.jpg?direct&}}

Binilin ni Jesus dagiti adalan na nga urnosen da dagiti tattao iti saglilimapulo ken patogawen da ida iti karuruotan.

{{https://api.unfoldingword.org/obs/jpg/1/en/360px/obs-en-30-07.jpg?direct&}}

Innala ni Jesus ti lima a tinapay ken dua a nga ikan ket kimmita iti  langit ken nagyaman iti Dios para iti makan.

{{https://api.unfoldingword.org/obs/jpg/1/en/360px/obs-en-30-08.jpg?direct&}}

Kalpasan na ket pinisi ni Jesus dagiti tinapay ken ikan. Inted na dagitoy kadagiti adalan na tapno iwaras da kadagiti tattao. Saan a nagsarsardeng dagiti adalan a nangiwarwaras iti makan ket saan da a naib-ibusan! Nakapangan dagiti amin a tattao ken nabsog da amin.

{{https://api.unfoldingword.org/obs/jpg/1/en/360px/obs-en-30-09.jpg?direct&}}

Kalpasan daytoy ket inornong dagiti adalan dagiti saan sobra a makan ket imdas daytos a nangpunno iti sangapulo ket dua a basket! Nagtaud amin dagiti makan iti lima a tinapay ken dua nga ikan.

//Maysa nga istorya a naggapu: Matthew 14:13-21; Mark 6:31-44; Luke 9:10-17; John 6:5-15//
