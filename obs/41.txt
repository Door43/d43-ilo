====== 41. **Panagungar Ti Dios Kenni Jesus**  ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

Kalpasan nga inlansa dagiti suldado ni Jesus, imbaga dagiti saan a namati a panguloen dagiti Judio kenni Pilato, “imbaga idi dayta ulbod a Jesus nga agungarto isuna manipud iti patay kalpasan ti tallo nga aldaw. Kasapulan nga adda ti mangbantay iti tanem na tapno masigurado a saan a takawen dagiti adalan na ti bagi na ken ibaga da a nagungaren manipud iti ipapatay na.”

{{https://api.unfoldingword.org/obs/jpg/1/en/360px/obs-en-41-02.jpg?direct&}}

Kinuna ni Pilato, “Mangala kayo ngarud iti sumagmamano a suldado ket siguradoen yo a natalged ti tanem.” Nangikabil da iti selio ti ruangan ti tanem a bato ken impabantay da iti sagmamano a suldado tapno masigurado da nga awan ti mangtakaw iti bagi na.{{https://api.unfoldingword.org/obs/jpg/1/en/360px/obs-en-41-03.jpg?direct&}}

Aldaw ti panaginana ti sumaruno nga aldaw kalpasan ti pannakaipunpon ni Jesus. Saan a mapalubosan dagiti Judio a mapan idiay tanem iti dayta nga aldaw. Isunga iti nasapa nga oras ti sumaruno nga aldaw ket napan ti sagmamano a babbae iti nakaitaneman ni Jesus tapno mangikabil da kadagiti bangbanglo iti bagi na.

{{https://api.unfoldingword.org/obs/jpg/1/en/360px/obs-en-41-04.jpg?direct&}}

Killaat a nagginggined iti napigsa ken nagparang ti kasla kimat ti karanniag na nga angel a naggapu sadi langit. Intolid na ti bato a nakakalub iti ruangan ti tanem ken tinugawan na daytoy. Permi ti buteng dagiti suldado nga agbanbantay ket kimleb da iti daga a kasla natay.

{{https://api.unfoldingword.org/obs/jpg/1/en/360px/obs-en-41-05.jpg?direct&}}

Idin nakadanunen dagiti babbae iti tanem ket kinuna ti anghel kadakuada, “Saan kayo nga agbuteng. Awanen ditoy ni Jesus ta nagungaren manipud kadagiti natay kas iti imbaga na a mapasamak. Kitaen yo ti tanem tapno mapaneknekan yo.” Kinita dagiti babbae ti tanem a nakaikabilan ti bagi ni Jesus ngem awanen ti bagi na sadiay!

{{https://api.unfoldingword.org/obs/jpg/1/en/360px/obs-en-41-06.jpg?direct&}}

Kalpasan na, kinuna ti anghel kadagiti babbae, “Mapan yo ibaga kadagiti adalan a ‘nagungaren ni Jesus manipud iti patay ken umun-unan isuna ngem kadakayo a mapan idiay Galilea.”

{{https://api.unfoldingword.org/obs/jpg/1/en/360px/obs-en-41-07.jpg?direct&}}

Nalabus ti buteng ken rag-o dagiti babbae. Nagtaray da a napan nangibaga kadagiti adalan ti naimbag a damag.

{{https://api.unfoldingword.org/obs/jpg/1/en/360px/obs-en-41-08.jpg?direct&}}

Kabayatan a mapmapan dagiti babbae tapno ibaga da ti naimbag a damag kadagiti adalan, nagparang ni Jesus kadakuada ket dinaydayaw da isuna. Kinuna ni Jesus, “Saan kayo nga agbuteng. Mapan yo ibaga kadagiti adalak a mapan da idiay Galilea. Makita dakto idiay.”

//Maysa nga istorya a naggapu: Matthew 27:62-28:15; Mark 16:1-11; Luke 24:1-12; John 20:1-18//
