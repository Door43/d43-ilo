====== 18. Ti Nagudwaan Ti Pagarian ======

{{https://api.unfoldingword.org/obs/jpg/1/en/360px/obs-en-18-01.jpg?direct&}}

Kalpasan ti adu a tawen ket natay ni David ket nangrugi metten a nagturay ti anak na a ni Solomon idiay Israel. Nagtimek ti Dios kenni Solomon ket sinaludsod na no anya ti kangrunaan a kayat na. Idi kiniddaw ni Solomon ti kinasirib ket naayatan ti Dios ket pinagbalin na ni Solomon a kasisiriban iti entero a sangalubungan. Adu a banag ti naamuan ni Solomon ket nagbalin isuna a nasirib a mangukom. Pinagbalin pay ti Dios isuna a nakabakbaknang.

{{https://api.unfoldingword.org/obs/jpg/1/en/360px/obs-en-18-02.jpg?direct&}}

Imapatakder ni Solomon ti templo idiay Jerusalem. Daytoy ti plinano ken in yornungan ni David nga ama na kadagiti materyales. Ditoyen templo a dinaydayaw dagiti tattao ti Dios. Ditoy metten ti nagidatdatonan da kadagiti daton a para iti Dios imbes nga iti Tulda a Pagguummungan. Immay ti Dios ket nagnaed ti presensya na idiay templo iti sibay dagiti tattao na.

{{https://api.unfoldingword.org/obs/jpg/1/en/360px/obs-en-18-03.jpg?direct&}}

Ngem inayat ni Solomon dagiti babbae a naggapu kadagiti dadduma a nasyon. Linabsing ni Solomon ti Dios babaen iti panangasawa na kadagiti babbae nga agarup sanga ribu! Adu kadagitoy a babbae ket naggapu kadagiti ganggannaet a nasyon ken awit-awit da dagiti didiosen da ken intultuloy da a dinaydayaw dagitoy. Idi lakayen ni Solomon ket dinaydayaw na metten dagiti didiosen da.

{{https://api.unfoldingword.org/obs/jpg/1/en/360px/obs-en-18-04.jpg?direct&}}

Nakaunget ti Dios kenni Solomon ket kas dusa ti saan na a panagmatalek ket inkari ti Dios a bingayen na ti nasyon ti Isarel iti dua a pagarian kalpasan ti pannakatay ni Solomon.

{{https://api.unfoldingword.org/obs/jpg/1/en/360px/obs-en-18-05.jpg?direct&}}

Kalpasan a natay ni Solomon ket nabalin nga ari ti anak na a ni Rehoboam. Ngem maag a tao ni Rehoboam. Nagguummung dagiti amin a tattao ti nasyon ti Israel tapno pasingkedan da ti kinaari na. Nagriri da kenni Rehoboam ket kinuna da a pinagtrabaho ida ni Solomon kadagiti naririgat a trabaho ken pinagbayad na ida iti adu a buwis.

{{https://api.unfoldingword.org/obs/jpg/1/en/360px/obs-en-18-06.jpg?direct&}}

Minamaag a simmungbat ni Rehoboam ket kinuna, “Impagarup yo a pinagtrabaho na kayo ni Solomon nga amak iti naririgat a trabaho ngem pagtrabahuen kayo iti narigrigat pay ngem iti inaramid na ken dusaen kayo iti nakarkaro pay ngem kadagiti inaramid na.”

{{https://api.unfoldingword.org/obs/jpg/1/en/360px/obs-en-18-07.jpg?direct&}}

Isua kimmalas ti sangapulo a tribu kenni Rhoboam iti nasyon ti Israel. Dua laeng a tribu iti nagtalinaed a nagtalek kenkuana. Nagbalin a pagarian a Judah dagitoy dua a tribu.

{{https://api.unfoldingword.org/obs/jpg/1/en/360px/obs-en-18-08.jpg?direct&}}

Dinutokan dagiti sangapulo a tribu ti Israel a nagrebelde kenni Rehoboam ti maysa a lalaki nga agnagan iti Jeroboam nga isu ti agbalin nga ari da. Impasdek da ti pagarian da iti amianan a paset ti daga ket naawagan daytoy a pagarian ti Israel.

{{https://api.unfoldingword.org/obs/jpg/1/en/360px/obs-en-18-09.jpg?direct&}}

Nagrebelde ni Jeroboam maibusor iti Dios ken inturong na iti panagbasol dagiti tattao. Nangipatakder isuna iti dua a didiosen tapno daydayawen dagiti tattao imbes a ti Dios koma ti dayawen da idiay templo iti pagarian ti Judah.

{{https://api.unfoldingword.org/obs/jpg/1/en/360px/obs-en-18-10.jpg?direct&}}

Nagginnura dagiti pagarian ti Judah ken ti Israel ken masansan nga aglaban dagitoy a dua.

{{https://api.unfoldingword.org/obs/jpg/1/en/360px/obs-en-18-11.jpg?direct&}}

Managdakdakes dagiti amin nga ari ti baro a pagarian ti Israel. Kaaduan kadagitoy nga ar-ari ket pinapatay dagiti dadduma nga Israelita nga agtartarigagay a mangsukat kadakuada kas ari.

{{https://api.unfoldingword.org/obs/jpg/1/en/360px/obs-en-18-12.jpg?direct&}}

Nagdaydayaw kadagiti diddiosen dagiti amin nga ari ken kaaduan kadagiti tattao idiay pagarian ti Israel. Ti panagdayaw da kadagiti didiosen ket masansan a pakairamanan pannakikamalala ken uray pay panagidatun kadagiti ubing no maminsan.

{{https://api.unfoldingword.org/obs/jpg/1/en/360px/obs-en-18-13.jpg?direct&}}

Kaputotan ni David dagiti ari ti Judah. Nasasayaat ti panagturay dagiti dadduma kadagiti ari da ken agdaydayaw da iti Dios. Ngem managdakdakes ket panag-agum ken agdaydayaw kadagiti didiosen ti kaaduan kadagiti ari ti Judah. Indaton pay dagiti dadduma nga ari dagiti bukod da nga annak kadagiti palso a dios. Nagrebelde met maibusor iti Dios ti kaaduan kadagiti tattao ti Judah ken nagdaydayaw da pay kadagiti dadduma a dios.

//A Bible story from: 1 Kings 1-6; 11-12//
